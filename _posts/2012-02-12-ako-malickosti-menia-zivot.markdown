---
layout: post
title: "Ako maličkosti menia život"
date: 2012-02-12 09:00:00 +0200
permalink: /2012/ako-malickosti-menia-zivot/
category: "Silné myšlienky"
tags: filozofia, ľudská hlúposť, Satik64, veľké objavy
image: /assets/img/2012/simpson-mr-x.jpg
imagelink: /assets/img/2012/simpson-mr-x.jpg
---
Nie je to tak dávno (Teda je a pekne dávno, ale toto znie lepšie.), čo som tu písal o tom ako mi [Naruto zmenil život]({% post_url 2011-11-06-naruto-po-prve-co-mi-dal %}) a na koniec som to ukončil vetou: “Ďakujem za prečítanie a dúfam, že vám to pripomenulo, ako malé rozhodnutie typu ‚Čo si pozriem dnes večer v telke?‘ môže zmeniť život.” Dnes nepôjde o tento typ maličkostí. Pôjde skôr o veci, ktoré zmenia celý váš pohľad na život a chápanie sveta ako takého.

Niečo takéto sa stalo už určite každému z vás. Napríklad ste zistili, že ten silný chalan, ktorého sa všetci boja, z vedľajšej triedy je dievča alebo váš pes Rambo je v skutočnosti sučka a tak podobne. A takáto blbosť sa stala aj mne. Presnejšie prišiel som na to, že tie dlhé roky, čo poznám Satika64 sa jeho meno nečíta Satyk64 ako som ho vždy čítal, ale krásne a mäkko SaŤik64. Poviete si: “A čo je na tom tak divné? Tak si čítal blbo nick nejakého bezvýznamného super programátora a tvorca hier, ktorého celý svet obdivuje.” Lenže v porovnaní k vašemu „normálnemu“ životu je to, ako by ste prišli na to, že jeden z vašich najlepších kamarátov alebo rodinný príslušník sa volá úplne inak, ako si myslíte. Hold žiť iba v online a 2D svete má aj silné nevýhody. Až sa začínam báť koho meno tiež komolím.

A aké ponaučenie z toho teda vyplýva? **“Nikdy neviete, koho meno v skutočnosti neviete.”**
