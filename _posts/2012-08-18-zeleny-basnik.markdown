---
layout: post
title: "Zelený básnik"
date: 2012-10-18 09:00:00 +0200
permalink: /2012/zeleny-basnik/
category: "Anime"
tags: anime, epické, literatúra, ľudská hlúposť, otaku, písanie
image: /assets/img/2012/girl_brunette_glasses_book_reading_tree_20370_1600x1200-e1350554823979-300x300.jpg
imagelink: /assets/img/2012/girl_brunette_glasses_book_reading_tree_20370_1600x1200.jpg
comments: zeleny-basnik
---
Už som vám sem zasa dlhú, ale vážne dlhú dobu nenapísal a tak som sa to rozhodol zmeniť. Škola, sociálny experiment a anime zožerú viac času, ako by ste si mysleli takže sem bol problém napísať aj keď som chcel. (Za tú dobu som nechcel asi ani raz, ale psst!) A prečo vám zrazu chcem napísať? Stalo sa niečo zaujímavé, čím by som sa chcel pochváliť samozrejme. Ja sa predsa chválim hrozne rád. Ale aby som vám povedal, o čo ide musím zájsť do ďalekej minulosti.

Všetko to začalo 27. augusta [srpna(8. mesiac)] tohto roku. Chlapík menom adabo dostal chuť vyjadriť svoj názor a podarilo sa mu to veľmi dobre. Vytvoril si blog na ktorom začal písať to, čo si myslí o otaku. Presnejšie o otaku, ktorých hneď v prvom článku definoval. Ak to nesplňujete, nie ste podľa neho otaku a blog nie je u vás. A čo na to krásna komunita českých a slovenských otaku (Ľudia, čo si tak proste hovoria, žiadna definícia nepoužitá.)? Veľké výbuchy hnevu, plno nadávok na adaba, o tom, ako hovorí blbosti, ako taký nie sú a tak podobne. O pár článkov na to sa sám vyjadril, že ak človek nesplňuje to, čo hovorí (Hlavný argument obhajoby tých ľudí, čo tam rozpútavali rozsiahle diskusie bol, že oni taký nie sú.) tak sa ho jeho blog absolútne netýka. A čo na to horda nechápavých ľudí? To si viete domyslieť sami, nič pekné ani rozumné. A vďaka tomu tohto chlapíka v podstate obdivujem. Ľudia, ktorý svojím názorom štvú iných ľudí si vždy získali veľa pozornosti (Zdravím Pána Hejla a Pána Hulána.), dokonca často viac, ako tí, ktorý by mohli poedať aj niečo rozumné. A keďže túto schopnosť som v sebe ešte neobjavil, tak každý kto ju má, je v podstate môj malý vzor. [Blog nájdete](http://anti-otakuismus.blog.cz/) tu a je to celkom zaujímavé čítanie, teda ak sa nenecháte rýchlo vytočiť (Ak áno tak to už radšej ďalej nečítajte.) a máte radi trollenie. 😀

Ale ono ani toto všetko nie je podstatné a v podstate by vám to mohlo byť ukradnuté, keďže sa mám chváliť ja. Dva a pol týždňa dozadu sa autor tohto blogu rozhodol usporiadať súťaž. Básnickú súťaž. Hlavná cena bola možnosť napísať na jeho blog článok a pridať naň odkaz na svoj blog. A keďže ja reklamu rád musel som sa zúčastniť. A aj možnosť napísať na taký blog článok by sa hodila, možno by som tým naštval správnu skupinu ľudí a prilákal sem ešte viac ľudí. Ale ako napísať báseň? Ja, čo som v živote nenapísal básničku, ba ani krátku rýmovačku. Ja, čo som v živote nepochopil žiadnu báseň a nechápem, ako to môže niekto obdivovať, keďže tie vraj najlepšie sa už ani len nerýmujú. Bolo to jednoduchšie, ako by ste si mysleli. Keď ide o niečo, čo má pobaviť tak som génius a tak behom 20 až 30 minút vzniklo toto.

Byť otaku to je bieda<br>
Spoločnosť kvôli nim umiera<br>
Kazia deti, ničia svet<br>
Zničiť ich treba hneď<br>
V Japonsku to začalo<br>
Prv ich bolo pomálo<br>
Časom rástli, ako z vody<br>
Dnes už sú ich milióny<br>
Ani nás to neobišlo<br>
Raz aj k nám anime prišlo<br>
Pokémoni, Dragon Ball<br>
Deti z ulíc zamietol<br>
Nezačalo kvitnúť hneď<br>
A tvoriť otaku háveď<br>
Pár rokov si počkalo<br>
Pomalinky rozum dostalo<br>
Ako deti starli<br>
Bez poriadnych rodičov<br>
Rozum sa im stratil<br>
Dostalo sa problémov<br>
Začali sa zoskupovať<br>
A hneď otaku chceli byť<br>
Je to kúl a machrovať<br>
Názor ostatných ignorovať<br>
„My sme správny!“<br>
„Závidieť vy viete len!“<br>
Volali a hlásali<br>
Keď úchylmi sa stávali<br>
Pedofilmi, buznami<br>
Cez anime sa stávali<br>
Loli, yuri, yaoi<br>
Ich obľúbené veci volali<br>
Pekné dievča poškvrnilo<br>
Myseľ jej zohavilo<br>
Chlapov v sebe rada vidí<br>
Takmer nahá rada chodí<br>
Keď už skoro vyhralo<br>
A zo sveta dobro zahnalo<br>
Zjavil sa tu spasiteľ<br>
Adabo, zvestiteľOtvoril nám oči, uši<br>
Ukázal nám sveta zlo<br>
Že proti otaku treba zbrojiť<br>
Ukázal nám nebáznivo

„Už to chápem“<br>
Zvolal som<br>
Nemám sily ja na boj<br>
Básňou ukážem svoj vzdor


Preto radím bratia, sestry<br>
Pomôžte nám teraz, hneď<br>
Za národ svoj zvolajte<br>
„Stop otaku! Zmizni! hneď!“

Nebojte sa, ja som furt normálny. [Loli FTW!](/assets/img/2012/702e3656b6ed7f1b718866f5d1672a5f.jpg) [Matiku mám celú pokrytú neko](/assets/img/2012/DSC_0034.jpg) a na stole mi stojí [Haruhi-sama a Azusa](/assets/img/2012/2012-09-17-18.02.29.jpg). Keďže absolútne netuším, ako básne fungujú ani si nie som istý, či to báseň je. Ja som sa pri písaní pobavil dosť a viem o pár ľuďoch, ktorých pobavila tiež, takže svoju primárnu úlohu splnila, ale čo súťaž?

Súťaž som včera vyhral tiež. 😀 [Vyhlásenie nájdete tu](http://anti-otakuismus.blog.cz/1210/soutez-vyhlaseni-vitezu). Zatiaľ neviem o čom bude môj geniálny článok za výhru, ale niečo určite vymyslím. Možno ďalšiu básničku. 😀 Návrhy na to, čo napísať samozrejme prijímam a pokúsim sa ich využiť čo najviac. Dúfam sa báseň páčila aj vám a vyjadríte na ňu názor. Ďakujem za váš čas a dúfam ho tu zabijete znova. Green!
