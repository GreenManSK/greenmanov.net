---
layout: post
title: "Ako som našiel štvorlístok"
date: 2012-03-29 09:00:00 +0200
permalink: /2012/ako-som-nasiel-stvorlistok/
category: "Sloh"
tags: ľudská hlúposť, škola, šťastie
image: /assets/img/2012/four+leaf+clover-300x300.png
imagelink: /assets/img/2012/four+leaf+clover.png
---
Už som sem nejakú dobu zasa nenapísal a v deň, keď som sa rozhodol, že budem kreatívny a napíšem sem a na [Konatu](http://konata.cz/), došlo k technickým problémom a PC bol tak nejak skoro celý deň nepojazdný. Niekto má asi niečo proti môjmu písaniu. 😀 Povedal som si, že sem napíšem dnes aspoň niečo a tak vám dám jedno moje dielo. Mal som ho napísať, ako úlohu, ale tak nejak nikdy nebola odovzdaná a nedostalo sa jej čitateľa. A keďže vás tu mám všetkých rád, utrpenie prečítať si to padne na vás. Teda ak chcete, je to dobrovolné. (Haruhi nech vás ochraňuje, ak to neprečítate!) Dnes už má dielo niečo blízko roku a krásne vyjadruje to, ako z mojich skúseností štvorlístok nosí šťastie. Aj keď je to možno trošičku zveličené. Ale vážne, tá burina nič dobré neprinesie! Zadanie si už presne nepamätám, ale tuším, že šlo o použitie zoznamu slov v príbehu. Tuším, že to boli aspoň tieto: dôchodca, päťminútovka, rukolapný, sedemmíľový, štvorlístok, teplovod, tmavovláska, úzkoprsý, zákonodarca a  životaschopný. 

Dnes ráno som našiel štvorlístok. Pôvodne ho našiel životaschopný dôchodca, ale ja som bol silnejší. Na obed mi zmizol. Bola to len päťminútovka zistiť, kde je. Našiel som rukolapný dôkaz, že mi ho ukradol jeden tunajší zákonodarca. Rozhodol som sa ísť za ním. Keď som prišiel pred jeho kanceláriu rozprával sa tam s nejakou tmavovláskou. Vysvetľoval jej, že nie sme veľkomesto a preto nepotrebujeme sedemmíľový teplovod. Vošiel  som dnu. Povedal: „Prosím odíďte, nemáte tu čo robiť!“, ale ja som vedel, že to hovorí len preto aby som nenašiel svoj štvorlístok. Mal ho na stole. Nepamätal som si, že bol umelohmotný ale musel to byť on. Rýchlo som ho zobral a začal utekať. Začal na mňa kričať, že som zlodej. Určite bol len úzkoprsý a nevedel pochopiť, že som jeho majiteľ. Pred dverami ma chytili nejaký muži a odviedli na políciu. A teraz som vo vezení a to všetko len zato, že som našiel štvorlístok…
