---
layout: post
title: "Prvý report"
date: 2011-07-17 08:08:00 +0200
permalink: /2011/prvy-report/
category: "Reporty"
tags: C#, ľudská hlúposť, php, programovanie, tvorba webov
image: /assets/img/2011/Kyon-facepalm1.jpg
imagelink: /assets/img/2011/Kyon-facepalm1.jpg
---
Najprv by som vám rád predstavil čo toto vlastne je. Je to prvý diel, dúfam aspoň trochu pravidelného, seriálu, v ktorom vždy zhrniem dianie za určité obdobie. Čo sa stalo na webe, mne a takéto veci. Tieto články nebudú mať veľmi veľký prínos pre toho kto si to prečíta, iba ak je mnou posadnutý a berie ma ako boha, čo dúfam každý pravidelný čitateľ je.

Možno ste si už všimli že začínam dávať k článkom obrázky. Možno by ste chceli vedieť prečo. Pred asi týždňom som začal čítať jeden blog, ktorý vám ešte nepoviem, doporučiť ho chcem v celom článku. A tam som si spomenul na pár základov ktoré viem o psychike podradných ľudí. Treba ich proste nejako rýchlo chytiť, zaujať. A to sa dá obrázkami a údernými názvami článkov. Viem že obrázky sa ešte budem musieť naučiť lepšie prispôsobiť a názvy článkov vymýšľať viac ako 30 sekúnd, ale na všetkom sa pracuje.

Možno sa divíte tomu obrázku na začiatku, tak vám vysvetlím jeho význam. Nejak takto som totiž vypadal keď som si prezeral návštevnosť v deň vypustenia [tohto]({% post_url 2011-07-13-dusevny-vylev %}) článku. Podľa mňa je to blbosť bez ktorej by bol internet lepší a nemá absolútne žiadnu informačnú hodnotu. A čo naňho čitatelia? Toľko komentárov som pri článku nikdy nemal a najlepšie je že behom dňa sa z neho stal najčítanejší článok na webe. O pár dní nato sa mu vyrovnal aj druhý menej zmyselný článok. Preto som sa rozhodol že web už nebudem využívať hlavne ako miesto kde sa bude dať dozvedieť niečo zaujímavé, ale ako stránku o mne. Asi som viac zaujímavý ako [nakupovanie v Číne]({% post_url 2011-04-30-nakupovanie-v-cine %}) a [Cool URL bez mod_rewrite]({% post_url 2011-06-05-cool-url-bez-mod-review %}). 😀 Nebojte nemám vám to za zlé, som vlastne rád že mám konečne miesto kde sa budem môcť vyrozprávať niekomu kto je vážne reálny. Možno to pomôže aj vám zlepšiť váš web/blog.

Teraz už len veci o mne. Je to už dosť dlho čo som sa začal učiť PHP a celkovo tvorbu webov. Učil som sa a učil, až som nejakú dobu robil stránky za peniaze a na moje pomeri som si pekne zarobil, ale zistil som že ma to tak nebaví. Robiť stránky nie je práca ktorá má presne ohraničené že budem robiť od do. Mám termín a dovtedy to proste musí byť. To bola jedna z vecí čo ma viedla k nasledujúcemu rozhodnutiu. Prejdem z hlavného jazyka PHP na C#. Ďalšie faktory boli že chcem robiť konečne aplikácie ktoré využijem aj v počítači, ktoré sa budú hodiť ostatným. A potom ešte som si tak povedal že na základnej škole som sa naučil PHP, čo sa tak na strednej naučiť niečo nové? A prečo práve C#? Šiel som na to jednoducho. C++ sa mi zdá až zbytočne zložité a nechcem stráviť polku života programovaním základu ktorý v C# ani nezbadám. Prečo nie Java? Vidím to na Minecrafte aj oni sami ľutujú toho že je to v Jave a aké je to vďaka tomu pomalé. A nad inými jazykmi som sa ani nezamyslel.

Ďalej posledná zaujímavosť o mne, preinštaloval som Windows a sformátoval HDD na ktorom bol bordel za pekných pár rokov a z 3 Windowsov(XP, 7 – 32bit, 7 – 64bit). Takto som dokopy uvoľnil 300GB z ktorých mi nič nechýba a sám neviem čo tam bolo. Trochu som si upratal aj v ostatných dátach a hlavne na ploche ktorú som sa rozhodol prestať používať z väčšej časti aby som krásne videl svoje pozadie.

Dúfam že som vás nenudil a zaujal, uvidíme sa pri ďalšom článku ktorý bude buď o nakupovaní v zahraničí alebo o blogu ktorý spomínam vyššie. Green 🙂
