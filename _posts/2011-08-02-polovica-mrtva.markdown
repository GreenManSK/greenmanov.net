---
layout: post
title: "Polovica mŕtva"
date: 2011-08-02 08:08:00 +0200
permalink: /2011/polovica-mrtva/
category: "Môj svet, Reporty"
tags: blog, experiment, matematika, todo list
image: /assets/img/2011/5614.jpg
imagelink: /assets/img/2011/5614.jpg
---
Tak prvá polovica prázdnin je za mnou, a tak som sa rozhodol ju zhrnúť. Veľa dobrého tu nebude a skôr to bude o tom ako sa snažím celé leto zabiť tým že nič nerobím. Takže sa pohodlne usaďte do svojho hojdacieho kresla, zavolajte rodinu aby si sadla okolo vás, nasaďte si vaše obľúbené okuliare na čítanie(ak nemáte použite slnečné) a začnite čítať! (Toto nebola rada ale rozkaz.)

Dňa 25.6.2011 som spísal ToDo List, čítajúci 11 položiek, na leto, ktorý som chcel splniť na 100%. Netušil som však že o pár týždňov ho, slušne povedané, jeb… Povedal som slušne! Ho hodím preč. V mojom prípade je veľmi dôležité písať si zoznam úloh, inak by som na všetko zabudol. Bohužiaľ, si môžem písať ToDo List najviac na týždeň dopredu keďže ma každých 5 minút napadne niečo iné a niečo iné začne baviť. Takže písať si ToDo List typu: „Na leto“, „Na celý rok“, adť. je zbytočné. A keby som pridával a odoberal položky z tohto tu na stránkach, vypadalo by to ako keby som stade naschvál dával preč tie čo som neurobil, aby to vypadalo že som ho splnil komplet. Teraz by som mohol prejsť jednotlivé položky zoznamu a mohol napísať prečo som sa na ňu vykašlal.

## Byť za PC menej ako 31 dní čistého času
Na toto som nie vykašlal, ale skôr to nemám ako dokázať. Bohužiaľ sa mi Mouse Tachometer pokazil a všimol som si to až 2 týždne po začiatku leta.

## Ísť von na viac ako 1 hodinu aspoň 10 krát
6 z 10 splnené, jedna z málo položiek ktoré stále plním.

## Dokončiť mesačnú súťaž na [750words.com](http://750words.com/)
Prvý mesiac som asi tak 10 dní pred koncom ja magor zabudol napísať. A potom som si povedal že aj keď mi to pomohlo s písaním a niektoré chyby som sa fakt naučil opravovať, po napísaní tam som už nemal chuť písať sem. A tu to mám proste radšej. 😀

## Nezanedbávať blog
Článok tu za prvý mesiac pribudlo viac ako za celú dobu fungovania starého blogu, takže zatiaľ asi nezanedbávam.

## Postaviť 1000 [origami žeriavov](http://www.google.com/#hl=en&authuser=0&cp=13&gs_id=2&xhr=t&q=origami+crane&qe=b3JpZ2FtaSBjcmFuZQ&qesig=NmuvpBrc7TNNMtA6EeqmfQ&pkc=AFgZ2tl1J3eqAqEjQmuKH0fB8xrlZMWLMidROgZK3SB7nwhUEXeZp3M3-mqO9JXrUMr-ar2X2qv6bckFfJlNVlGsRFMapY6Ytg&pf=p&sclient=psy&site=&source=hp&pbx=1&oq=origami+crane&aq=0&aqi=&aql=&gs_sm=&gs_upl=&bav=on.2,or.r_gc.r_pw.&fp=308ae7d711fe21ac&biw=1440&bih=799) a Vydať aspoň jednu hru
Jedna väčšia blbosť ako druhá, pri žeriavoch som sa zastavil pri čísle 12 a vydať hru? Za svoj život som vydal sám až 2 ktoré boli v podstate tie isté inak som robil len grafiku. A s Game Makerom toho veľa neviem, logicky by som to vymyslel ale chýba mi slovná zásoba príkazov.

## Zredukovať [Animelist](http://anime.akihabara.cz/animelist/uzivatele-GreenManSK) aspoň o 5 položiek
Za prvé 3 týždne kompletné. Ale neviem či sa tým mám chváliť alebo nie…

## Naučiť sa, naučiť sa, zlepšiť sa…
Voľáko ma z toho nič nechytilo, angličtinu proste len pasívne využívam pri čítaní a preklade. S tvorbou webov som skončil na leto a prešiel na C#. Takže zasa nič.

## Preložiť [Nodame Cantabile: Paris-Hen](http://anime.akihabara.cz/anime/Nodame-Cantabile-Paris-Hen-2008)
Nie že by som toto splniť nechcel, ale neodvážim sa sám ísť na celé anime. To by na mňa bolo asi trochu veľa s mojou chabou angličtinou.

Tak to bolo zhrnutie toho ako zabíjam leto ale našlo sa aj pár nových vecí. Ako som už povedal C#, ale jedna základná vec čo mi chýbala a nenapadla ma, bolo niečo matematické. Nechcel som nič vypočítať ani sa nič naučiť a to sa mi zdalo divné. Ale to sa zmenilo včera keď som si konečne pozrel [Summer Wars](http://anidb.net/perl-bin/animedb.pl?show=anime&aid=6249). Film sa mi veľmi páčil, ale to asi preto že som sa tak nejak zžil s hlavnou postavou, pretože sme sa v pár aspektoch podobali, až na to že on mal proste 100krát väčšie šťastie a bol múdrejší.  Ale čo ma najviac zaujalo, keď vypočítal z dátumu aký to bol deň, tušil som že sa to dá, ale nevedel som ako. Tak som si to po filme hneď našiel a naučil sa to. Lenže problém bol v tom že on to vypočítal okamžite. A tak som sa rozhodol že sa toto leto to naučím vypočítať aspoň pod 20 sekúnd z hlavy. Hneď ako ma napadlo že sa zlepším som samozrejme zapojil aj C#, v ktorom som spravil program čo mi meria čas za koľko to zvládnem. 😀

To by bolo tak všetko, ešte by som mohol napísať pár zaujímavostí, ako napríklad:

- Zatiaľ som počul 3krát viac japončiny ako všetkých iných jazykov a to som sa k Japonsku ani nepriblížil
- Von som strávil neuveriteľných 5 hodín a 43 minút tým že som chodil. A dokonca som pár krát bol hrať aj frisbee alebo ako sa volá to keď si hádžu ľudia tým kruhom čo chytajú psi.
- Zasa som sa o kus viac zbláznil a začínam mať problém komunikovať s ľuďmi v reále

Myslím že sú to celkom pekné a užitočné veci, ktoré by ste o mne mali určite vedieť.  Dúfam že ste tu zabili dosť času a zabijete ho aj nabudúce.
