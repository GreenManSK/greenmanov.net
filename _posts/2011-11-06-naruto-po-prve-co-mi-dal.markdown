---
layout: post
title: "Naruto po prvé: Čo mi dal"
date: 2011-11-06 08:08:00 +0200
permalink: /2011/naruto-po-prve-co-mi-dal/
category: "Anime, Môj svet"
tags: anime, blog, grafika, náhoda, Naruto, programovanie, šťastie, tvorba webov
image: /assets/img/2011/animepaper.netwallpaper-art-anime-naruto-uzumaki-naruto-48179-mint99-1600x1200-76878116.png
imagelink: /assets/img/2011/animepaper.netwallpaper-art-anime-naruto-uzumaki-naruto-48179-mint99-1600x1200-76878116.png
comments: naruto-po-prve-co-mi-dal
---
Ak správne počítam Naruto bol moja 3. anime séria(Včielku Maju nepočítam). Jeho, ako aj predchádzajúce dve, som samozrejme videl prvýkrát na slávnom Jetixe. Lenže Naruto bol iný, zmenil mi život a bez neho by som nemal ani tento web, ani nick a pravdepodobne plno ďalších vecí. A prečo som sa o tom rozhodol napísať práve dnes? Po roku a dvoch mesiacoch čo som ho začal pozerať v krásnej originálnej japonskej verzii, som sa dostal k aktuálnym dielom série a môžem pravidelne čakať týždeň na nový diel.

Mal som asi 11 rokov a prvý krát som videl Naruta. Ako ľahko ovplyvniteľné dieťa, túžiace po tom byť hrdinom som tomu samozrejme prepadol. A so mnou aj môj bratranec(píšem o tebe, konečne môže byť tvoj život kompletný). Strávili sme hodiny hraním sa na ninjov a bola to jedna z mála vecí čo ma vytiahla von. Už to je pri človeku ako ja malý zázrak. Ale ešte viac ma ovplyvnil, keď som sa dostal k internetu. Po prvých pár mesiacoch tápania v ňom som sa začal učiť s Googlom a podobnými vecami. A samozrejme ako „veľký“ fanúšik som si hľadal plno obrázkov(Sem by som napríklad mohol hodiť, že prvý hentai obrázok čo som videl bol s Naruto tématikou, ale to sa sem nehodí). A s obrázkami som nachádzal aj stránky, potom hry a tu som našiel niečo vážne zaujímavé.

![Môj avatar z tej doby](/assets/img/2011/Sasuke-sunin.jpg)

Bola to stránka na ktorej jeden chalan tvrdil, že robí Naruto hru. Zatiaľ sa tam dala hrať „online“ variant,  ktorú poznáte určite z online blogískov, kde nič iné ako edit statickej stránky človekom neexistuje. Hru som samozrejme hral a bavila ma(aj keď sa to hrou a hraním nazvať nedalo). Dokonca sa robila aj verzia do PC, ale o nej až neskôr. Najviac ma potešila správa, že sa hľadá človek na výpomoc. Moja hlavná vlastnosť mala byť dobrá znalosť slovenčiny(moja slovenčyna stačila). A takto som sa dostal k niečomu čo ma dokopalo až sem. Najprv som len pomáhal s webom, vďaka tomuto som sa dostal k základom HTML a CSS. Takže 1.dar do života(po hentai), Naruto mi zaručil prácu. Pred tým ako som sa prihlásil som dokonca nebol ani GreenMan, meno som vymyslel až pri registrácii na Skype kvôli prihlásení sa pomáhať. Potom som samozrejme začal pomáhať aj s PC verziou ako grafik. To boli časy keď som sa nebál nakresliť človeka, dokonca aj s animáciou behu…

![Sasuke](/assets/img/2011/ninjas12_Mon_01_Nov_2010_22_21_26.gif)

Robilo sa to v RPG Makeru XP. Z nejakého dôvodu mi autor hry nechcel povedať v akom programe to robí a tak som musel hľadať sám. Prvý som našiel Game Maker, vtedy som mu nevenoval pozornosť, ale dostal ma oveľa ďalej. Vďaka nemu som prišiel na [VCH](http://www.forum.velkejchytrak.cz/), spoznal [Satika64](https://satik64.com/) a plno ďalších ľudí ktorý ma inšpirovali a dostal sa do [LS](https://www.lightningsoft.org/cs/). A čo so mňa urobilo toto, som ja. Teda aspoň z 50% ostatné sa dá, ale tiež pričítať odvodeným udalostiam.

A čo ďalšie mi dal? Cez neho som sa dostal k viac anime. Pri pozeraní som sa prestal báť filmov a seriálov s titulkami v pôvodnom znení. A aj pár lekcií japonských slovíčok mám práve z neho. K tomu ešte vyše 100GB na HDD a nejakých pár týždňov zábavy.

Ďakujem za prečítanie a dúfam, že vám to pripomenulo, ako malé rozhodnutie typu „Čo si pozriem dnes večer v telke?“ môže zmeniť život. Niekto by povedal: „Náhody neexitujú.“, ale ja tvrdím: „Náhoda je !#@%.“ Nabudúce napíšem o tom, čo ma Naruto naučil. Dúfam, že si to prečítate.

A ešte niečo čo som sa naučil z videí o Minecrafte na YouTube. Zdieľajte, lajkujte, odoberajte RSS. Aspoň zdieľajte, fakt ma nebaví písať pre 5 ľudí 😀 *(ale baví, furt lepšie ako rozprávať sa sám so sebou)*
