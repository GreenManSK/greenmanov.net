---
layout: post
title:  "Hrdinov návrat späť"
date:   2011-03-11 08:08:00 +0200
permalink: /2011/hrdinov-navrat-spat/
category: "Môj svet"
tags: blog, tvorba webov
---
Vítam vás milí poslucháči náš pravidelného televízneho občasníku s názvom „GreenMan bloguje“.

Je to už 11 mesiacov a 1 deň čo som sem napísal svoje posledné slovo. (Pre záujemcov bolo to slovo „všetko“) Potom som s blogovaním prestal. Pýtate sa prečo, že? Ja som to vedel. Všetko to bolo vinou jedného človeka plus mínus. 1. dôvod bolo IC.cz, jeho dokonalá rýchlosť(1 b/s) a dostupnosť serverov(0,1%) ma proste, a to sa podržte, odradila od písania pretože to tu nik nemohol čítať. Ďalší dôvod bol tunajší RS[Redakčný systém(Vec vďaka ktorej spravujem tento web)] je proste neskutočne pomalý a nepraktický. Naprogramoval ho jeden neznámi programátor ktorý absolútne nevie čo je to PHP(vy to určite viete, skratku netreba vysvetľovať), myslím že sa volal GreenMan. A tretí dôvod bol… tretí som vlastne nemal, ale to je jedno.

A prečo som zasa začal? Už od jesene, niekedy začiatkom školského roku, som videl svoje prvé Webexpo, bohužiaľ nie naživo 😢, a tam som videl niečo veľmi zaujímavé a pomocné. Prednášku o Nette frameworku 2.0 (framework pre PHP). Samozrejme že ako náhle som zistil že niečo ako framework pre PHP existuje chcel som sa ho naučiť a používať ho. Po týždni učenia som si myslel že ho viem a začal som robiť RS pre blog, nazval som ho kódovým názvom Midori namiesto Green-PHP aby nevedela konkurencia čo robím(Midori sa píše 緑). A ako som tak na tom robil tak som sa po Vianociach na to vykašlal a začal odznova robiť Midori 2.0.  A dnes som sa vykašlal aj na to lebo už pekne dlho chcem blog a furt hovno z toho.

Teraz keď som urobil Testovanie 9 2011, matematika 100% a slovenčina len úbohých 85%, som sa rozhodol že sa naučím Nette poriadne a nie z rýchlokurzu „skopči čo môžeš raz to pochopíš“, k tomu sa chcem naučiť aj jQuery aby som nemusel robiť Javascript čisto[keď som robil niečo zložitejšie podarilo sa mi zhodiť celý Win(Windows)]. A keď to zvládnem na prijatelnú úroveň proste si možno hádam pravdepodobne spravím nový RS pre blog, ktorý bude na doméne 2. rádu(napr. facebook.com alebo google.com).

V nejakom rozhovore na [Zajtra.sk](http://www.zajtra.sk/) som čítal že bloger by mával písať pravidelne takže budem aj ja. Neviem či každú stredu ako minule alebo si vyberiem iný interval, čítal som totiž že v začiatkoch je najlepšie písať každý deň ale to by sa asi blížilo k tým super cool statusom na FB(Facebook). Možno sa tu dočkáte aj nejakých prekladov anime keďže ma štve že super anime ako Nodame Cantabile nie je preložené celé.

Nakoniec sa s vami lúčim slovami veľkého mysliteľa a učenca, Green. 😉
