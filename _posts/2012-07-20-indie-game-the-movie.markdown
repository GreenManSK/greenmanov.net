---
layout: post
title: "Indie Game: The Movie"
date: 2012-07-20 09:00:00 +0200
permalink: /2012/indie-game-the-movie/
category: "Filmy, Hry"
tags: filmy, hry
image: /assets/img/2012/indie-game-the-movie-square-300x300.jpg
imagelink: /assets/img/2012/indie-game-the-movie-square.jpg
comments: indie-game-the-movie
---
Že hry hrám vie určite každý, kto to tu číta a určite aj hry sám hrá. Veď kto by trávil čas za PC bez toho aby si aspoň raz zahral, že? Už pomenej z vás vie, že na hrách aj sám pracujem aj keď to mám pekne hore v menu, už sa tým toľko nechválim. Aj keď je tvorba hier niečo, čo už ma nezaujíma toľko, ako pred pár rokmi furt si o tom rád niečo naštudujem. A tak som sa dostal k filmu Indie Game: The Movie. Film som dopozeral asi tak pol hodinu pred tým, ako som začal toto písať, takže pocity budú dosť aktuálne.

A o čom je tento film? Podľa názvu asi chápete, že bude mať niečo spoločné s indie hrami. Pre nezasvätených, indie hry sú nezávislé hry vyvíjané malým tímom ľudí. Pre mňa sú to už takmer jediné hry, čo hrávam. Zostávajú ešte freeware a potom už len séria Assassin’s Creed a staršie hry, čo som hral dávno, keď som ani nevedel, že sa dajú hry kupovať. [Arr…](http://github.com/Aurielle/memes/raw/master/faces/pirate.png) Ony sú to vlastne jediné hry, ktoré som si ochotný kúpiť ak to nie je nejaká hra, ku ktorej mám už dlho vzťah a je v super zľave ako napr. GTA (7,49€ komplet 😀). Je to vlastne dokument, ktorý sleduje poslednú časť vývoja hry [Super Meat Boy](http://store.steampowered.com/app/40800/) pre XBox, prvé verejné ukázanie hratelnej verzie hry [Fez](http://fezgame.com/) a rozprávanie o hre [Braid](http://store.steampowered.com/app/26800/).

Tvorcovia týchto hier hovoria o svojich pocitoch z vývoja a vydania hry. O tom, že hry nie sú len tie sprostosti na zabíjanie času, ale v rukách správneho človeka umenie. Ako sa toho dá hrami plno povedať. Ako nie každý hráč pochopí o čo v hre vlastne ide a môže si myslieť, že hra je vlastne o niečom úplne inom. Taktiež, že chvála nie je vždy to, čo tvorcu poteší. A ako môže byť vývoj týchto zábavných vecí, ktoré sú tu hlavne na pobavenie stravujúci a náročný na psychickú stránku človeka. Dosť s týchto vecí cítim podobne a niektoré poznám sám z vývoja alebo sťažností [Satika64](https://satik64.com/), napríklad problém s chválou hry a malou kritikou. Najviac sa mi asi zapáčilo, keď jeden z tvorcov Meat Boya hovoril o tvorbe hier, ako o prostriedku ku komunikácii s ostatnými, keďže nie je veľmi spoločenský.

Zaujímavé bolo tiež sledovať reakcie tvorcov na game play videá na YouTube. Či už reakcie na videá plné hnevu a nervov pri Meat Boyovi (Tí čo hrali, vedia o čom hovorím.) alebo reakcie na to, ako niekto hovorí o Baridovi, ako o úplne nezmyselnej hre so zábavným vracaním v čase. Alebo rozprávanie o detstve týchto ľudí. Až mi to pripomenulo, ako som dakedy chcel hry robiť aj ja a dostal chuť, si to znova poriadne skúsiť. Bohužiaľ ma to prejde skorej, ako sa naučím s potrebnými programovacími prostriedkami a zostanem pri starých dobrých weboch. Predsa len, občasná pomoc s grafikou a pár rád + test do hry, nie je to o čom som sníval. 😀

Popis by už bol a ak stále váhate možno vám pomôže sa rozhodnúť pár mojich silných slov. Po asi 10 minútach prehrabávania sa filmom ma zaujal natoľko, že som ho nahradil za aktuálne plánovaný film [Evangelion: 1.0 You Are (Not) Alone](http://anidb.net/perl-bin/animedb.pl?show=anime&aid=4847) a to ma Evangelion zaujal, čo sa filozofický vecí, asi ako Haruhi, ktorá podľa toho, čo som videl a pochopil bola dosť inšpirovaná práve ním. Film som pôvodne niekde stiahol, ale po tom ako som ho dopozeral som si povedal, že keď už sú tie letné akcie na Steame a mne sa ten film tak páčil, tak si ho kúpim. Poznámka: Predtým som si kúpil len raz film v stánku, pretože sa mi to vtedy zdalo ľahšie kúpiť, ako stiahnuť (To som bol ešte mladý a hlúpy 😀). Kúpiť si ho môžete buď priamo na [jeho stránke](http://buy.indiegamethemovie.com/) alebo venovať minútu Googleniu a stať sa moreplavcom, ktorý si je svojím vlastným pánom. 😀

A ešte trailer!

{% include youtubePlayer.html id="GhaT78i1x2M" %}

A ak chcete vedieť prečo flákam blog, tak sa stalo proste niečo divné. Nepredvídateľne. Možno to aj porušilo nejaké fyzikálne zákony. Dokonca už flákam aj anime. Raz to tu možno spíšem, ale bude to dosť problém. 😀
