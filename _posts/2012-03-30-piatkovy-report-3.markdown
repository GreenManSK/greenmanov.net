---
layout: post
title: "Piatkový report #3"
date: 2012-03-30 09:00:00 +0200
permalink: /2012/piatkovy-report-3/
category: "Reporty"
tags: anime, grafika, hry, hudba, Lightning Soft, neschopnosť, programovanie, Warped Times
image: /assets/img/2012/78471299212616-300x225.gif
imagelink: /assets/img/2012/78471299212616.gif
comments: piatkovy-report-3
---
Milé <del>deti</del> čitatelia, vítam vás pri ďalšom piatkovom reporte. Mesiac ubehol ako voda a ja som sa zas rozhodol niečo krásne napísať. Ale potom som si povedal, že radšej napíšem tento článok.

Čo som za tento mesiac urobil? Dalo by sa povedať takmer nič, ale tým sa chváliť nebudem. Pohral som sa s C#, doučil som sa katakanu a začal premýšľať kadiaľ by sa moje ďalšie štúdium malo vydať. Zatiaľ som dospel k záveru, že by som sa mal pozrieť aspoň na chvíľu do školskej francúzštiny a zaistiť si aby som neprepadol a potom v Japončine pokračovať. 😀 A taktiež som začal robiť na jednom tajnom PHP projekte so [sheppardom](http://jirikralovec.g6.cz/). Mal by byť dokončený behom budúceho mesiaca a určite vám o ňom napíšem. Aj keď pravdepodobne nebude zameraný na vás. Ale človek nikdy nevie.

**A začal konečne robiť poriadne na Warped Times Pres3nt**

Pre tých, ktorý nevedia o čo ide. Je to moja najobľúbenejšia hra od [Lightning Softu](https://www.lightningsoft.org/cs/), tímu v ktorom robím hry. 2. diel môžete stiahnuť aj u mňa na stránke [TU]({% post_url 2012-03-16-socialny-experiment %}). Aktuálne informácie o 3. dieli nájdete na fóre VCH, poprípade ich raz začas spíšem tu.

Ďalšia zaujímavosť sa týka jedného z mojich posledných článkov, nazývam ho Sociálny experiment. Tak dobrú odozvu na článok si hádam ani nepamätám a rýchlo sa prebil medzi najčítanejší na stránke za mesiac (Je pred ním [Konachan.com downloader]({% post_url 2012-02-25-konachan-com-downloader %}), ale ten z návštevníkov nestiahol takmer nik 😀). Až mi to pripomenulo prečo tieto blbosti tu vlastne píšem. Jasne je to denníček úchylného tínedžer, ktorý si tu vylieva svoju citlivú dušičku, ale hlavne mi ide o to aby som ľudí pobavil. Až mi je ľúto, že niečo takéto sa vyskytuje len raz začas, ale rozmýšľam o tom, že budem takéto blbosti (čítaj normálne veci pre väčšinu sveta) častejšie. Napríklad rozmýšľam o znovunavštívení kostola a vylepšiť svoje postrehy, ako ho zlepšiť. (Veď viete. Free Wi-Fi, plišáci Ježiška, karaoke a dať tým čipsom, čo sa na konci jedia rôzne príchute.)

A teraz sa môžeme dostať k hlavnému dôvodu, prečo som za tento mesiac urobil veľké h… nič. Kúpil som si krásny 2TB HDD a tak som sa rozhodol ho múdro využiť. Anime. Trochu som to prehnal a skoro polovicu zaplnil, ale už som to stopol. Tento mesiac som toho napozeral celkom dosť a dopozeral takmer všetko zo zimnej sezóny, čo som mal rozpozerané. Posledné končia dnes, čoskoro bude zhrnutie.

| Názov | Hodnotenie |
| --- | ----------- |
|Amagami SS | 8/10 |
| Paprika | 9/10 |
| Tonari no Totoro | 8/10 |
| Ore no Imouto ga Konna ni Kawaii Wake ga Nai | 9/10 |
| Koe de Oshigoto! The Animation | 7/10 |
| Green Green (2003) | 7/10 |
| Green Green Thirteen Erolutions | 6/10 |
| Green Green | 4/10 |
| Bokusatsu Tenshi Dokuro-chan | 8/10 |
| Bokusatsu Tenshi Dokuro-chan Second | 7/10 |

**Amagami SS**, som si pozrel hlavne preto lebo túto sezónu začalo vychádzať pokračovanie a celkom sa mi zapáčili postavy. Ide o anime podla vizuálnej novely, takže sa tu stretneme s viacerými príbehmi rôznych postáv. Dievčatá sa mi páčili všetky, hlavne Nanasaki Ai, ale hlavná postava ma úplne minula. Za celú dobu som sa s ňou nezžil a to je jedna z hlavných vecí, o ktoré mi pri anime ide. Vžiť sa do príbehu je pre mňa proste to hlavné, ak to zvládam môže to byť hocijaká blbosť. Dievčatá to našťastie dohnali.

**Paprika**, na tento film som narazil už dávnejšie, ale tak nejak ma nezaujal. Až sa ma jeden známi začal vypytovať na horrory a ja som si spomenul, že podľa popisu to mal byť horror. Horrorová časť mi síce ušla, ale film sa mi páčil. Trochu sa mi to podobalo na Inception, ale narozdiel od neho som tento film poriadne pochopil a nezačal ma nudiť od polovice. Kresba je tiež vydarená a hudba z neho mi hrala doma ešte pár dní po tom ako som ho dopozeral.

**Tonari no Totoro**, proste klasika od [Miyazakiho Hayao](http://anidb.net/perl-bin/animedb.pl?show=creator&creatorid=40). Viac slov podľa mňa ani netreba.

**Ore no Imouto wa Konna ni Kawaii Wake ga Nai**, v skratke je to anime v ktorom sledujete chalana, ktorý sleduje roztomilé dievča, ktoré sleduje roztomilé dievčatá, ako robia roztomilé veci. Celkom som sa pri tom nasmial, v prvý deň možno až priveľa. Ak máte radi roztomilé anime (K-On! a spol) určite si pozrite. A ak chcete vedieť ako by vypadala vaša malá sestrička, keby bola otaku tak si to pozrite tiež. Veď kto by nechcel mať malú sestričku s fetišom na malé sestričky? 😀

**Koe de Oshigoto! The Animation**, na toto anime som náhodne narazil na [9gag](http://9gag.com/gag/3469949)-u. Na prvý pohľad mi to anime prišlo tak úchylné, že som si ho nemohol nechať utiecť. A dobre som urobil. Akurát ma napadlo, že by mohlo byť zaujímavé pozrieť si anime o tvorbe hier a skoro som sa trafil. Príbeh sleduje žiačku vyššej strednej, ktorá sa stane seyuu (Človek, ktorý vašej waifu dá hlas.) pre erotické hry. Aj keď to má len dva dieli, dosť sa pri tom dá zabaviť. A aj grafické spracovanie ma celú dobu fascinovalo, tvrdšie oddelenie postáv od prostredia sa mi tu veľmi páčilo.

**Green Green**, už len podla názvu vám musí byť jasné, prečo som to pozeral. Divnejšie je skôr, prečo som to ešte vlastne nevidel? Vlastne videl, presnejšie asi prvé 3 alebo 4 dieli a potom malý GreenMan ušiel, pretože to na neho bolo až príliš divné a pripomínalo mu to hentai. Terajší GreenMan sa k tomu vrátil a je rád, že od toho vtedy ušiel. Aj teraz sa bojím, že ma to trochu psychicky poškodilo. [Aj keď len na pár sekúnd, proste nechcete vidieť 3 hnusných chlapov na sebe. (Fanúšikov yaoi nerátam.)] Jediné zaujímavé na tomto anime je podľa mňa základný nápad. Chlapec a dievča spolu nemôžu byť a tak si sľúbia, že sa stretnú v budúcom živote. A tu nastane problém, každý sa narodí v inom tisícročí a tak prichádza na cestovanie časom. Vážne, aj keď je to 2krát Green dajte si na to pozor.

**Bokusatsu Tenshi Dokuro-chan**, krásny príbeh o milom anjelikovi z budúcnosti a budúcom [loliconovi](/assets/img/2012/702e3656b6ed7f1b718866f5d1672a5f.jpg), ktorý vytvorí nápoj nesmrteľnosti, ktorý všetky dievčatá zanechá vo veku 12 rokov. A tento anjelik má za úlohu zabrániť tomu, aby sa tomuto nájdenému mladíkovi jeho dielo. Na to má so sebou svoj kyjak Excaliborg, ktorý môže každého zabiť, ale aj oživiť. Druhá séria sa mi zdala, ako krok dozadu ale ak máte pár hodín čas, určite si pozrite prvú sériu.

Písanie na Konatu mi znova tento mesiac nešlo a k tomu ma dnes chytila výborná nálada a zohnal som si Trine 2, takže pochybujem v nejaké zlepšenie za najbližší týždeň. Celkom sa divím, že som napísal toto. (Ja viem, hanba mi.) Tu máte články, pesničku a Green. Ďakujem za to, že ste zabili čas s GreenManom.

- [Jiro Taniguchi má vlastný asteroid](https://konata.cz/2012/03/jiro-taniguchi-ma-vlastny-asteroid/)
- [Fate/Zero Blu-ray láme rekordy v predaji](https://konata.cz/2012/03/fatezero-blu-ray-lame-rekordy-v-predaji/)
