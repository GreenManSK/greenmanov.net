---
layout: post
title: "Súťažný programátor"
date: 2013-04-27 09:00:00 +0200
permalink: /2012/sutazny-programator/
category: "Tvorba webov"
tags: anime, blog, duševný výlev, experiment, ľudská hlúposť, matematika, neschopnosť, samovražda, sociálny experiment, šťastie
image: /assets/img/2013/Konachan.com-148771-computer-hewsack-kamisama_no_memo_chou-loli-shionji_yuuko-thighhighs-e1368303203672-300x300.png
imagelink: /assets/img/2013/Konachan.com-148771-computer-hewsack-kamisama_no_memo_chou-loli-shionji_yuuko-thighhighs.png
comments: sutazny-programator
---
Prešli 2 týždne a je tu nový článok. Viem, je to pre vás veľké prekvapenie, že je tu nový článok už po 2 týždňoch, keď minule to trvalo 4 mesiace, ale je to tak. Zničený som furt, ale blog je dôležitý, hlavne keď už pracujem na novej verzii. 😀

Dnes by som vám rád povedal o dvoch mojich výtvoroch, ktoré vznikli do súťaží na [devbook.cz](https://www.itnetwork.cz/). (Nebojte, vypadá to divne a neprehľadne, ale nejako sa tam dá horko ťažko vyhrabať kvalitný obsah.) Ide o „sociálnu sieť pre programátorov“, ktorú som dlho vnímal len ako zlého konkurenta [VCH](http://www.forum.velkejchytrak.cz/), ale v čase keď VCH umieralo, devbook rástol a dnes si myslím, že je na úplne inej úrovni ako VCH. (Nebojte, VCH naďalej zbožňujem a tým, čo mám rád ho robia ľudia a nie to, že tam niekto niečo robí, teda v poslednej dobe skôr nerobí :D) Už neviem ako je to dlho, ale na devbooku sa začali odohrávať +- týždenné súťaže o „Machra na niečo“. To niečo môže byť webdesign, PHP, algoritmy a plno ďalších vecí o ktorých nič neviem. Jasne, súťaží s programovaním a tak je plno, prečo ma zaujali tieto? No má to dva dôvody, prvý je, že sa to dá stihnúť za pár dní a každému je jedno ako som na to došiel, ale tá druhá je oveľa dôležitejšia a jej hodnota je ohromujúca… Nádherné kawaii odznačiky! A keďže ja rád prezentujem do čoho som magor, nemohol som si nechať ujsť nezískať ich. A čo som to vlastne stvoril?

## Chyba 404

Toto bola prvá súťaž ktorá na devbook.cz bola a aj prvá súťaž ktorej som sa zúčastnil. Zadanie bolo jednoduché až zložité: „Za použití libovolných webových technologií vytvořte kreativní chybovou stránku (myslím tu 404).“ Celú tému k súťaži si môžete [prečítať priamo na devbook-u](https://www.itnetwork.cz/html-css/diskuzni-forum-html-a-css-webtvorba/march-na-webdesign-5112b0c189de8), ja vám popíšem to dôležité. Moje dielo som tvoril 4-5 dní. Z toho boli prvé 2 dni len nápad a ostatné 3 dni pomalé, ale vážne pomalé, kódenie. Išlo o stránku s osobnosťou. Predstavte si chlapíka, ktorý vám má priniesť každú stránku na ktorú chcete ísť priamo do prehliadača. Máte? Nie? Máte blbé. A čo popisuje moje dielo? No predsa chlapíka, ktorý stránku nenašiel, ale je si plne vedomí kde je. Veď nezmaž ju, keď nie je miesto na nový diel seriálu, že? A tak vzniklo [toto dielo](http://404.kurcik.sk/). Krásne som sa pri tom vyhral s CSS3 a jeho vlastnosťou border-radius a zároveň s možnosťami [jQuery](http://jquery.com/) animácie. Je pravda, že JavaScirpt kód sa mi vôbec nepáčil, ale dnes už s ním nemám problém. Nedávno som študoval schopnosti JS a jeho prácu s OOP a došiel som k tomu, že JS je humus a ľudia, čo s ním robia viac ako je potrebné sú vážne blázni. Nejaké veci o tej stránke [nájdete ešte aj tu](https://www.itnetwork.cz/javascript/jquery-zaklady/javascript-jquery-zdrojove-kody/javascript-animace-stranka-404/). A ako som vybral na miesto seriálu práve How I met Your Mother? No len som tam nechcel dať anime a toto bol jediný hraný seriál ktorý som v poslednej dobe (Myslím, že to mohol byť aj skoro rok.) videl. A ako som dopadol? Výhra na plnej čiare, dokonca som o sebe ani nepochyboval, ale aj tak som bol hrozne rád, keď mi to bolo oznámené a ešte radšej, keď výhra prišla. Práve teraz premýšľam, ako ten Error umiestniť do nového vzhľadu blogu, keďže tam má o kus menej miesta. A tu ešte máte fotku mojej výhry.

[![Instagram rulez!](/assets/img/2013/34b416f279dd11e28e2022000a1cdd10_7-300x300.jpg)](/assets/img/2013/34b416f279dd11e28e2022000a1cdd10_7.jpg)

## Generátor básní

Lenže toto sa stalo ešte v dobe, keď som bol plne ponorený do môjho najdlhšieho sociálneho experimentu, ale súťaže som sa zúčastnil aj nedávno. Zúčastinl by som sa skorej, ale vďaka tomu ako sa na devbook-u vyznám by som ani o tejto súťaži nezistil, keby mi ju priamo neposlali… 😀 Šlo o machra na PHP a zadanie znelo: „Zadání je podobné, jako bylo u náhodného generátoru vět, ale dejme si to zajímavější, generujme básně.“ Po mojom úspechu ako [Zelený básnik]({% post_url 2012-08-18-zeleny-basnik %}) bolo jasné, že sa zúčastním A tá výhra, tie odznaky sú tak krásne. Do tohto som dal oveľa viac snahy, sily a aj všetkého ako predtým, ale nevyšlo to… Ale aspoň som sa zabavil a ten odznak chcem ďalej za každú cenu! Pri písaní tohto programu som napísal svoj na pohľad najkrajší OOP kód, plný komentárov. Systém som urobil ľahko upraviteľný, ale vyskytlo sa tu proste aj tak pár chýb ktorým nerozumiem do dnes. [Generátor nájdete](http://poetry.kurcik.sk/) tu a jeho zdrojové kódy na [GitHube](https://github.com/GreenManSK/GeneratorBasni). Za jeho najväčšiu výhodu považujem romantickú poéziu. Jej sila je úžasná a neprekonateľná. Ak potrebujete vyjadriť svoje city nejakej dievčine (je jedno či 2D alebo 3D) určite využite jeho silu. Aj keď pri iných typoch sa dá pripodobniť k Hviezdoslavovi (Rozumie len pár ľudí a ani oni si nemôžu byť istý či majú pravdu.) Sám by som jeho silu využil keby sa všetko nepokazilo… Ale to je jedno. Hlavné je, čo mi tento generátor dal. Získal som vďaka nemu vážne veľký záujem o generovanie básní a myslím, že budúci rok sa pokúsim vypracovať veľký a vážne šikovný generátor, ktorý nebude len tak trepať nádherné verše lásky. K nemu by som vám rád ukázal pár veršov, ktoré môžete aj vy dať vašej milovanej, určite neodolá. 🙂

### Azorovská lolitka

Si tak ako ja celá<br>
Si tak ako PHP objektovo orientované jasná<br>
Milujem ťa ako GreenManovská neznáma<br>
Milujem ťa ako objektové dieťa

Si ako úžasné ľudstvo<br>
Si tak dlhá ako kormidlo<br>
Si tak ako GreenMan ňuňavá<br>
Si krásna ako zelené autá

Som si istý, že vám pri tejto kráse aj slzička z oka vypadla. Ďakujem vám, že ste tu zasa zabili váš vzácny čas a dúfam to ako ja neľutujete. Ak by ste radšej nejaký ďalší sociálny experiment, došiel som k zlému záveru. On je dosť problém ho spísať keď prebieha, hlavne ak je dlhodobejšieho charakteru, ale nebojte sa. Pracuje sa na tom! 😀 Ja sa idem vrátiť k práci na novej verzii blogu a vám prajem Green!
