---
layout: post
title: "Nové peklo"
date: 2011-09-15 08:08:00 +0200
permalink: /2011/nove-peklo/
category: "Anime, Môj svet, Škola, Tvorba webov"
tags: anime, css, ľudská hlúposť, nespavosť, prázdniny, preklad, škola
image: /assets/img/2011/animepaper.netpicture-standard-anime-steady-x-study-a-sunlight-portrait-215218-nat-preview-b0beb9e4.jpg
imagelink: /assets/img/2011/animepaper.netpicture-standard-anime-steady-x-study-a-sunlight-portrait-215218-nat-preview-b0beb9e4.jpg
---
Už je to vyše týždňa čo som sa znova vrátil do pek… školy a taktiež už je to nejaký ten týždeň, čo som sem napísal, a tak som sa rozhodol vám dnes rozpovedať o tom ako je to v škole. Mnohý z vás(viem, že vás mnoho nie je ani všetkých dokopy a vy čo to čítate ste väčšinovou ja a moje schizofrenické ja) vedia, že som ukončil základnú školu a vydal sa ďalej. Zistil som to aj ja, poriadne mi to došlo asi tak v 3. deň školy, ale došlo a to je najdôležitejšie! Ak chcete len užitočné informácie a nieste môj fanúšik kašlite na najbližšie 3 odstavce.

Akožto matematicky a počítačovo zdatný(čítaj nerd), som sa rozhodol ísť namiesto do obyčajnej triedy(čítaj normálnej) do triedy matematickej(nebudem ti všetko vysvetľovať, skús čítať sám). Moje očakávanie bolo nasledovné: trieda kde bude väčšina tichých, kľudných, zodpovedných, múdrych a logicky uvažujúcich ľudí. Proste som chcel kľudnú triedu kde sa s trochou snahy dá aj pospať. Bohužiaľ ako poznamenala moja mama, keď som jej opísal to čo som si predstavoval, „To znie ako popis domova dôchodcov.“ Nie som si istý či na ten domov dôchodcov môj popis sedí, ale na moju triedu určite nesedí. Z toho čo som vypísal, viem len že splňujú: väčšina sú ľudia(nikdy nevieš kto je mimozemšťan). Zo základných pozorovaní som zistil že väčšina triedy je živá, zhovorčivá a spoločenská. Áno, je to môj pravý opak. Očakávania sa nesplnili, ale zvyknem si. Teda dúfam… A stále verím, že sa to časom zmení na moju predstavu. Aj keď to bude asi až, keď väčšina triedy bude v domove dôchodcov.

To by bolo o triede tak všetko a teraz by som zhrnul pár vedeckých pozorovaní, ktoré som behom posledného týždňa a pol zozbieral. Za leto som zvládol dokopy 200 dielov rôznych anime a zo 5 filmov. Mal som cez leto plno času takže som si toho mohol pozrieť koľkokoľvek som chcel. Avšak akonáhle začala škola a ja som sa začal báť toho, že prídem o všetok voľný čas a so všetkými mojimi aktivitami bude koniec stalo sa niečo zaujímavé.  Za jeden týždeň som zvládol napozerať asi tak 1/4 môjho celkového letného skóre, skúsiť si konečne poriadne CSS3 a bohvie čo ešte. A to len vďaka trochu stresu, keď začnú písomky a návaly učenia bude viac stresu takže zasa z menej času vyťažím ešte viac. Nakoniec tak rozmýšľam či sa mi to leto vôbec vyplatí, keďže pod stresom som oveľa rýchlejší. 😀

Ďalšia zaujímavosť je, že ako som začal ráno vstávať a zabíjať v škole viac hodín ako v priemere spím prešla ma nespavosť. Zrazu zaspím behom 10 minút a je to vlastne moja 2. najobľúbenejšia činnosť. Neviem ako je možné, že mi to začala až teraz a nie pred pár rokmi, keď som v škole trpel tiež. 😀 Možno mi proste došlo ako je blbé zabíjať čas v škole len toto leto.

Tak som sa vykecal. Teraz vám ešte môžem zhrnúť pár vecí. Ako ste si už mohli všimnúť pridal som si do menu svoj [Twitter](http://twitter.com/GreenManSK). Využívam to ako miniblog takže tam môžete nájsť všetko čo nepíšem sem. Ďalej ma niekto predbehol, celkom ma to naštvalo, ale potom som sa potešil. Preložili [Nodame Cantabile: Paris-Hen](http://anime.akihabara.cz/anime/Nodame-Cantabile-Paris-Hen-2008), síce som to chcel preložiť ja, ale furt je tu nedokončené Finale. To možno spravím ja, ak ma nepredbehnú… A posledná, najdôležitejšia vec je [Carmageddon CZ centrála](http://carmageddon.cz/), je to stránka na ktorej robí [Satik64](https://satik64.com/), RS si robí sám a učí sa na ňom väčšinu PHP, takže niektoré veci ako RSS ešte stránka nemá. Preto ak chcete informácie o novinkách skúste sledovať ich [Twitter](http://twitter.com/carmageddoncz). Mohlo by toho byť ešte viac, ale myslím, že na dnes to stačilo. Ak ste sa sem dočítali ďakujem vám, dúfam že si ma prečítate aj nabudúce.

Tento článok nebol myslený ako urážka, takže ak niekoho urazil, som dobrý. 😀
