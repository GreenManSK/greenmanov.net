---
layout: post
title: "Vizitkomat"
date: 2012-03-30 09:00:00 +0200
permalink: /2012/viztkomat/
category: "Tvorba webov"
tags: css, Minecraft, tvorba webov, vizitky, webdesign
---
Pred nejakou dobou som tu písal o [Facebook vizitkách]({% post_url 2012-01-25-facebook-vizitky %}), ktoré som vďaka akcii získal zadarmo (Neviem ako je to teraz, viem len, že poštovné už zadarmo nie je.). Asi som sa do vizitiek zamiloval, pretože som sa nechal nahovoriť na ďalšie, aj keď trochu iné. Už som spomenul minule, že [sheppard](http://jirikralovec.g6.cz/) na nejakú blbosť s PHP. Teraz keď si to všetko dáte dokopy pôjde buď o vizitky pre PHP, alebo systém pre online vizitky v PHP. Bohužiaľ je to to druhé. Čo sa bude so systémom ďalej diať je len vo hviezdach a sheppadrových rukách, ale ja vám poviem moju časť príbehu.

Takže tento systém som začal robiť skoro pred mesiacom, a tak dlho mi ho aj trvalo dokončiť. Ako zo začiatku mi to pripadalo, ako sranda na ľahkú rozcvičku, tak som ho ku koncu nenávidel. Neviem či je to tým, že som za rok neurobil nič poriadne vlastné, len práca s firemným systémom a pomoc kamarátom, tým, že som lama alebo tým, že som si zvykol za tú dobu robiť v už pred-pripravenom prostredí. Firemný systém mal v sebe nejaký vlastný framework a ostatné už boli z časti vždy hotové. Dokonca aj keď som robil sebe nejaké mini blbosti, pripravil som si špeciálnu triedu na prácu s databázou lebo ma to unavovalo robiť po starom. A tak ma popri robení na tomto systéme napadlo: „Čo to robím? Takto tu budem ešte pol roka. Chce to niečo lepšie. Chce to Nette.“

Už je to vyše 2 rokov, čo som na tento zázrak menom [Nette Framework](http://nette.org/) siahol. Bolo to pekné, jednoduché a pred-pripravené. Problém bol v tom, že ja som bol vtedy ešte mladší a blbší, ako teraz a o objektovo orientovanom programovaní a väčšej časti PHP som mal minimálne znalosti. Takže som sa v tom nevyznal, aj keď to bolo oveľa prehľadnejšie, ako moje predchádzajúce systémy, ktoré fungovali len vďaka viere a tomu, že sa nepoužívali. 😀 A tak som sa rozhodol nejak takto. Ak budem pokračovať s PHP tak jedine v ruke so silnou zbraňou zvanou Nette. A čo to ak? To už je dlhší príbeh, po rokoch, čo robím s webmi a všetkým okolo toho som začal rozmýšľať. Už by sa to malo blížiť číslu 5, odkedy som si urobil prvý web na webgarden, [www.lukyhovecinastiahnutie.webgarden.cz](http://lukyhovecinastiahnutie.webgarden.cz/) (Pôvodný obsah bol zmazaný pred rokmi). 😀 Ako som si skúsil na weboch aj zarobiť, prestal som si byť istý, či ma to stále baví. Ale čo by magor, čo je nonstop za PC, robil, že? Skôr rozmýšľam, či robiť weby alebo presedlať na offline software, iné povolanie si už asi ani predstaviť neviem. Takže nad týmto sa musím ešte dobre zamyslieť a rozhodnúť sa.

A čo samotný systém? Pôvodne mal byť plný ajaxových vychytávok na ktoré som sa vykašlal. Meno som vymyslel veľmi kreatívnym procesom. Vynechal som možnosť dať do mena niečo spojené so zelenou a zostalo len toto. Teraz vie len rýchlo upravovať základné informácie o vás a pridávať boxy s textami a obrázkami, tak aby ste si mohli celý obsah šéfovať za pár minút. Moju som napríklad spásal obsahovo behom 3 minút. Ako to bude so systémom neviem, ale hlavný nosník by mal byť, že bude ako prídavok k prekrásnemu vzhľadu na mieru ktorý si vyberiete. Ja sa o to nestarám. Ak vás mám rád a chcete vizitku stačí povedať, s radosťou vám systém upravím na vzhľad, ktorý by ste do toho chceli.

A keď už som pri mojej vizitke rád vám ju ukážem. Nájdete ju na adrese [vizitka.greenmanov.net](http://vizitka.greenmanov.net/). Z väčšej časti ide o vtip až na moju obľúbenú časť o francúzštine, ktorá je vtipná, aj keď je pravdivá zo 640% 😀

A ešte, ako bonus som dal do časti O mne odkaz na [môj steam](http://steamcommunity.com/id/greenmansk), ak by tam niekto odo mňa niečo chcel, poprípade chcel niečo zahrať. Zasa nabudúce. Green!
