---
layout: post
title: "GreenMan za vás počíta alebo Sofi-chan"
date: 2012-05-06 09:00:00 +0200
permalink: /2012/piatkovy-report-4/
category: "Programy"
tags: anime, matematika, php, programovanie, škola
image: /assets/img/2012/Konachan.com-130872-blonde_hair-bow-collar-green_eyes-headband-hentai_ouji_to_warawanai_neko-long_hair-seifuku-tagme_character-thighhighs-white-e1336308374595-300x300.jpg
imagelink: /assets/img/2012/Konachan.com-130872-blonde_hair-bow-collar-green_eyes-headband-hentai_ouji_to_warawanai_neko-long_hair-seifuku-tagme_character-thighhighs-white.jpg
---
Dnes by som vám rád predstavil moju novú kamarátku. Ako väčšina mojich kamarátok je 2D a musel som si ju vytvoriť sám, ale je tu. Volá sa Sofi a je to stelesnenie mojich matematických programov do 2D sveta. Pohrať sa s ňou (Len matematika, nemyslite na blbosti!) môžete [TU](http://sofi.kurcik.sk/). A čo vlastne vie? Takmer nič a to nič vie určite zle, veď som ju robil ja. Ale snaží sa počítať [determinanty](http://sk.wikipedia.org/wiki/Determinant_(matematika)) a [diofantické rovnice](http://cs.wikipedia.org/wiki/Diofantick%C3%A1_rovnice) o 2 neznámách. (To čo je na wikine som si nečítal, takže nezaručujem, že sa to dá pochopiť. 😀)

Ako ma mohlo napadnúť urobiť Sofi-chan? So spolužiakom sme sa na hodine bavili o tom, koľko by mi trvalo naprogramovať počítanie determinantu X-krát X. Keďže môjmu odhadu neveril (20 minút), hneď ako som prišiel zo školy domov a preskúmal, o čo ma škola na internete v ten deň pripravila, začal som konať. Nakoniec to kvôli testovaniu a chybám, čo som urobil trvalo o 12 minút dlhšie, ale to už nie je podstatné. (Prehral som – nepodstatná udalosť. 😀) A keď som na matike zbadal ďalšie zdĺhavé výpočty, povedal som si, že naprogramujem aj tie a budem pokračovať pravdepodobne ďalej, aby som si precvičil programovanie. To, že to [Wolfram Alpha](http://www.wolframalpha.com/) vie už dávno viem a je mi to jedno. Ide tu o to, dokázať si, že to viem urobiť aj ja. 😀

To by bolo o programe, ale prečo má mať program na počítanie zbytočných matematických tentonoc? Veď ma poznáte. Úchylný tínedžer v puberte, ktorý musí do všetkého j***ť japončinu a anime. Ale vážne, matematika osamote dakedy nudí aj mňa a to som magor, čo sa na nič iné neteší celé dni v škole. Tak som tam pridal nejaké zábavky, ako pekné dievča v školskej uniforme so [zettai ryouiki](http://anidb.net/perl-bin/animedb.pl?show=club&clubid=122). Snažil som sa do toho narvať aj okuliare a nekomimi, ale divili by ste sa aký je problém, nájsť v mojej zbierke obrázok, z ktorého ľahko vyrežem postavu a nie je ecchi ani +18. 😀 A čo to meno? Zahľadel som sa na PC a bolo to prvé meno, čo ma napadlo a nemalo v sebe slovo zelená v akomkoľvek jazyku. Potom som ešte pridal zmenu farby, veď to som ešte na žiadny web nedal, tak si ju užite. 😀

A čo Sofi-chan ešte plánujem naučiť? Pravdepodobne to, čo aktuálne budeme brať v škole, poprípade veci, čo ma zaujmú. Najbližšie budú asi kvadratické rovnice. (Viem učíme sa blbosti a pomaly, všetci prváci ich už vedia to len matická trieda sa ich učí posledná. 😀) Dúfam, že sa vám niekedy Sofi-chan bude hodiť, poprípade som vás upozornil na stránku Wolfram Alpha, ktorú ste nepoznali a k Sofi sa už ani nepriblížite. 😀 Green!
