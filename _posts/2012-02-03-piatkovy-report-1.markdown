---
layout: post
title: "Piatkový report #1"
date: 2012-02-03 09:00:00 +0200
permalink: /2012/piatkovy-report-1/
category: "Môj svet"
tags: anime, blog, hudba, programovanie, report, škola, tvorba webov
image: /assets/img/2012/touwa-erio-e1328304965571-300x300.jpg
imagelink: /assets/img/2012/touwa-erio-e1328304965571.jpg
comments: piatkovy-report-1
---
Práve som sa na druhý pokus odtrhol od Minecraftu. **Dopredu upozorňujem, že ak si chcete aj naďalej myslieť o mne len to dobré alebo nič horšie, ako teraz nečítajte ďalej alebo aspoň preskočte ďalší odstavec!**

Ak ste pravidelný čitatelia môjho „blogu“ (Rešpekt!), tak si možno pamätáte, že v lete som sem začal písať reporty – zhrnutia udalostí za obdobie x a chcel som z toho urobiť niečo pravidelné. A tak sa aj skoro stalo až na to, že som sa na to celé vykašlal a zrušil to. Lenže ako čas plynul prišlo moje predsavzatie s pravidelným písaním na blog. A ja, človek ktorý má dokopy 3 a pol záujmov pri ktorých ide furt o to isté, som tak nejak zistil, že nemám o čom písať tak aby to bolo pravidelné. Písať raz za týždeň je pekné, ale články typu „Aký som mal dneska obedík“ sem písať nechcem (fajn možno ak sa raz naučím variť a budem sa chcieť pochváliť tak hej). A tak som si vymyslel jednoduchšiu variantu, nezhrniem „obedík“, ale celý mesiac. Vlastne väčšinou sem dám len odkazy na moje články z Konaty aby ste vedeli, že sa neflákam a píšem. Budem to písať každý piatok posledného týždňa v mesiaci (Nie posledný piatok v mesiaci!). A prečo práve piatok? Pretože všetci „normálny“ mladý v mojom veku (15-17 presnejšie svoj vek bez Facebooku neurčím) chodia v piatok von „zabávať sa“. Tak aj ja sa v piatok zabavím s mojimi najobľúbenejšími teoreticky 3D ľuďmi (Nič v zlom, ale radšej mám tých 2D), mojimi čitateľmi.

Tak a čo som teda tento mesiac robil? Zakopol som znova do C# a týždeň sa ho učil. Potom som sa ho zasa ani nedotkol. Takže nulový pokrok. Keď už sme pri programovaní, tak ma napadla a pomaly som na nej začal robiť malá galéria. Jej jediná výhoda oproti bežnej galérii bude, že nemusíte fotky nahrávať z PC, ale budete si môcť vytvoriť aj galériu fotiek napr. z Dropboxu tým, že na ne pridáte odkazy a k nim meno a popis. To je samozrejme len vo hviezdach keďže všetko svoj čas zabíjam v anime, Minecrafte, škole a popritom pracujem a píšem články. Ak chcete vidieť, čo zatiaľ mám môžete si pozrieť screen. Volá sa Glery a výnimočne sa ani pri prvom kódovom označení nevolala po japonsky. Všetky návrhy a nápady ocením. Teda až na tie blbé.

[![Glery](/assets/img/2012/glery-1024x571.jpg)](/assets/img/2012/glery.jpg)

Samozrejme som nezanedbával ani moje milované anime. Pár z vás si možno všimlo, že tento mesiac začalo dosť nových anime, ale o tých napíšem neskôr. Tu máte zoznam toho, čo som videl aj s mojím krátkym hodnotením.

| Názov | Hodnotenie |
| --- | ----------- |
| Clannad | 10/10 |
| Gekijouban Clannad | 6/10 |
| Clannad After Story | 10/10 |
| Hotaru no Haka | 8/10 |
| Denpa Onna to Seishun Otoko | 8/10 |
| Angel Beats! | 9/10 |

O Clannade som [tu už písal]({% post_url 2012-01-08-clannad %}). Hotaru no Haka je pekný film od [Štúdia Ghibli](http://anidb.net/perl-bin/animedb.pl?show=creator&creatorid=729), ale na mňa až príliš opisoval skutočnosť a to aký môže byť život zlý a ja anime pozerám aby som mohol žiť v krásnom svete, kde všetko dopadne šťastne. Denpa Onna to Seishun Otoko je celkom zaujímavé anime s takmer nulovým príbehom, ale ak sa chcete pozerať na krásnu kresbu popri tom sa smiať určite doporučujem. Erio je proste kawaii :-3 A nakoniec zostáva Angel Beats! ktorý je takmer tak dobrý ako Clannad, naštvalo ma len to, že bol tak krátky. Ak máte radi anime v ktorých je veľa vtipu a emócií naraz tak je to skvelá  voľba. Popritom sa zasa vrátil Naruto Shippuden k príbehovím dielom a za tú dobu, čo pozerám Naruta sa mi tieto páčia najviac. Až som rád, že som tú mangu furt nezačal čítať, aj keď čakanie dlho nevydržím a o také dva týždne určite začnem.

Nesmiem zabudnúť články z mojej milovanej Konaty:
- [Šachové figúrky Madoka Magica](https://konata.cz/2012/01/sachove-figurky-madoka-magica/)
- [Zmeňte svoje telo na hlavu členky HTT](https://konata.cz/2012/01/zmente-svoje-telo-na-hlavu-clenky-htt/)
- [Ako sa darilo mange v roku 2011?](https://konata.cz/2012/01/ako-sa-darilo-mange-v-roku-2011/)
- [Zmiznutie Hatsune Miku z YouTube](https://konata.cz/2012/02/zmiznutie-hatsune-miku-z-youtube/)

A to posledné, asi najdôležitejšie tento mesiac. Dostal som vysvedčenie. Nechcem sa chváliť, ale také dobré som možno nemal ani v 4. triede. Stredná je buď ľahká alebo mám sakra šťastie a učitelia s nami začali mierne. Zaujímavé je, že som dostal jednotku zo slovenčiny a francúzštiny, predmetov ktoré som na základnej škole vôbec nevedel a o tom mať niečo iné ako 3 som mohol len snívať. Zaujímavé je, že ma ich učila tá istá učiteľka takže neviem, či som behom leta vyriešil problém vo mne alebo bola problém ona. Jediné, čo ma štve je 2 z angličtiny ktorú teda viem určite lepšie ako slovenčinu a francúzštinu, ale mám pol roka na nápravu tak to nejako zvládnem! 😀

A nakoniec vám sem dám nejaké tie husle, v poslednej dobe ich počúvam až nezdravo veľa. Green!

{% include youtubePlayer.html id="GTPH2veKNnA" %}
