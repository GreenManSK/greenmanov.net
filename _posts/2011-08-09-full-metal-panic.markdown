---
layout: post
title: "Full Metal Panic! aka Plno Kovová Panika!"
date: 2011-08-09 08:08:00 +0200
permalink: /2011/full-metal-panic/
category: "Anime"
tags: anime, musíte vidieť, silný zážitok
image: /assets/img/2011/10405.jpg
imagelink: /assets/img/2011/10405.jpg
---
Už dlho som sem nič nenapísal a tak som sa bál že to tu nakoniec zomrie a hľa! Téma prišla a tak to napíšem pokiaľ je to čerstvé. Aj keď je to ťažké, veď si skúste písať článok na web hneď ako ukončíte kompletne celé anime. Všetko to začalo 30.7.2011, vlastne to začalo skorej, ale až v tento diel sa mi podarilo si pozrieť prvý diel. Pred tým to bolo asi 5 neúspešných pokusov v rozmedzí 10 sekúnd až 3 a pol minúty. Pred týmto dňom so dokopy videl 2,5 dielov FMP!. Jeden diel Full Metal Panic! a 1,5 dielu Full Metal Panic? Fumoffu na Animaxe. Veľmi ma to nechytilo. Ale ako plynul čas, tak som si povedal že si toto leto pozriem aspoň jedno anime ktoré je o trochu staršie. A ako som si tak prezeral animelist našiel som toto. Anime má dokopy 3 série, ktorá je každá iná a z každej mám úplne iný zážitok. A to je dôvod prečo sa mi toto anime nesmierne páčilo. Aby sa mi anime, seriál alebo film páčil musí sa zaradiť najmenej do jednej z dvoch kategórií. Buď z neho musím mať veľký zážitok vďaka tomu že sa zžijem s postavami a celý príbeh prežívam s nimi, alebo ma musí dostatočne pobaviť. Ak sa nedostane ani do jednej kategórii nemá šancu uspieť. A FMP! sa zaradil ako jedno z málá anime do oboch kategórií. Viem nie je ich zasa tak málo a ani som ich veľa nevidel. Taktiež je to moje prvé mecha anime, ktoré podľa mňa boli len proste blbosti čo sa nedajú pozerať, ale FMP! ma zasa poučilo, že si to najprv treba vyskúšať, až potom nadávať.

![Kaname Chidori](/assets/img/2011/50235_32918661697_4241_n.jpg)
Najprv by som mal povedať niečo o postavách. Ako prvá by mala ísť Kaname Chidori(Nemysli na Naruta ani nikoho z neho!). Je to obyčajná stredoškoláčka, až na to že je takzvaná whispered, osoba ktorá má znalosti o technológií ktoré sa nikdy nenaučila a nik iný okrem ďalších whispered ich nevie. Vďaka týmto znalostiam sa vyrábajú roboty AS a preto ich chce každý získať. A tým pádom chcú získať aj samotnú Kaname. A preto samozrejme potrebuje niekoho kto zabráni tomu aby sa dostala do zlých rúk, niekoho kto by jej znalosti získal.

![Sousuke Sagara](/assets/img/2011/sagara_sousuke.jpg)
Ten niekto je organizácia Mithril a hlavne jeden jej člen. Seržant Sousuke Sagara, bojuje už od svojho detstva takže aj keď má len 17 rokov je to profesionálny vojak. Lenže nemôže Kaname strážiť priamo. Preto sa musí prestrojiť za obyčajného stredoškoláka a chodiť do školy. A tu nastal problém, človek ktorý zabil do desiatich rokov viac ľudí ako priemerný Japonec za celý svoj život sa bude adaptovať dosť ťažko. Už len keď povedal že kondóm použil už veľa krát, napríklad keď sa stratil v džungli, že dokáže udržať až liter vody, hneď mi došlo že jeho ostatné využitie chápe podobne ako ja a všetky tieto veci sú mu tak nejak ukradnuté. Od Sousukeho som sa toho naučil plno, od toho že sa mám báť len o niekoho alebo nepriateľa, až po to že keď mám v skrinke na topánky podozrivý predmet je najlepšie ju odpáliť.

Teraz rozoberiem jednotlivé série. Prvá séria sa mi zdala asi najhoršia. Čo sa tíka grafiky, pretože proste mám radšej tie novšie anime s novšou grafikou, ale aj príbehom. Bol tam vtip aj príbeh, ale nebolo to až tak dobré. Celkovo sa mi to proste nezdá tak dobré ako ďalšie dve série, pri ktorých využili tvorcovia to najlepšie práve z tejto prvej. Najviac ma na tom asi štavlo to, že aj keď hlavný záporák v pohode niekoho zabije a zničí jeho robota bez problémov, sám prežije to čo ho má zabiť kľudne aj 20krát.

Druhá séria nemá príbehovo takmer žiadny význam, ide skôr o celú jednu sériu spravenú ako odbočku od príbehu. Ale aká je to odbočka! Táto séria splnila moju položku, že sa pri anime musím baviť. Celú som si ju pozrel za jeden deň. A každý diel ma aspoň z časti bavil. Či už išlo o to ako Kamane uniesol gang, šli do strašidelnej nemocnie alebo Souske flirtoval potom ako mu vysvetlili, že flirtovanie je vlastne lovenie žien.

A nakoniec tretia séria, táto bola zasa silno príbehová. Vtipných častí tu už bolo oveľa menej. Ale zato ako príbeh na to vážne chytilo. Vždy keď sa stalo niečo závažnejšie tak som mal väčší problém to predýchať ako postavy. A ku koncu sa mi zdala príliš dlhá aj pauza na stiahnutie titulkov k ďalšiemu dielu, tak som chcel vedieť čo sa stane.

Z anime ktoré som toto leto zatiaľ videl ma po príbehovej stránke chytilo najviac a zo strany zábavy je asi tak na 2. mieste takže je to niečo čo sa určite oplatí si pozrieť. Minulé leto som si pozrel Fullmetal Alchemist: Brotherhood a po roku som si to musel pozrieť znova. Tento rok som si pozrel Full Metal Panic! a som si istý že o rok si to tiež pozriem znova. To full a metal asi dodávajú anime nejakú silu ktorá ma núti ich pozerať. 😀 Teraz sa chytám na Code Geass, z toho čo som čítal a videl je to tiež mecha a má to silný príbeh. Uvidí sa o pár dní keď sa dostanem zo smútku nad koncom FMP! a dokopem sa k pokračovaniu v sledovaní anime.

Ak ste sa dočítali až sem a nič ste nepreskočili, máte moje uznanie a vďaku. Ak ste si prečítali aspoň polovicu máte aspoň vďaku. A vy ostatný sa mi na oči ani neukazujte 😀 Dúfam že si prečítate môj článok aj nabudúce a dúfam že bude kvalitnejší ako tento.
