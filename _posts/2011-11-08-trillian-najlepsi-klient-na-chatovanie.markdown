---
layout: post
title: "Trillian: Najlepší klient na chatovanie"
date: 2011-11-08 08:08:00 +0200
permalink: /2011/trillian-najlepsi-klient-na-chatovanie/
category: "Programy"
tags: chat, experiment, IM messenger, komunikácia, Trillian
image: /assets/img/2011/Final_Icon_-_Test_8_-_256_reasonably_small.png
imagelink: /assets/img/2011/Final_Icon_-_Test_8_-_256_reasonably_small.png
comments: trillian-najlepsi-klient-na-chatovanie
---
Tak po dlhej dobe som sa pokúsil napísať nejaký ten článok, čo môže pomôcť jeho čitateľovi viac ako to, čo ma napadlo na záchode. Rád by som vám povedal o novom IM klientovi, ktorý som začal používať. Jeho názov je [Trillian](http://www.trillian.im/) a dôvod prečo som sa ho rozhodol skúsiť bol, že zvládam ICQ a Skype zároveň v jednom klientovi. Ako mladý a nádejný magor bez offline života, mám samozrejme plno kamarátov online a komunikujem s nimi. Lenže problém je v tom, že s každým cez niečo iné a preto som potreboval týchto klientov viac. Čakanie pokiaľ sa mi načíta QIP(môj ICQ klient) a Skype ma dosť štvalo. Preto je pre mňa už len tým že zvláda Skype a ICQ malý zázrak. Ale čo ešte vie?

Okrem už zmienených ICQ a Skype sa nemá problém pripojiť napríklad na Google Talk, Windows Live Messenger a plno ďalších. Čo ma zaujalo že podporuje aj IRC, aj keď to som ešte neskúšal. Ďalej samozrejme podporuje aj pripojenie na Facebook a Twitter ako inak. Hneď máte lepší pocit keď vám každý nový twítt vyskočí a môžete si ho prečítať. <del>K Facebooku by mal podporovať aj chat, ale s tým má už dlhšiu dobu problém sám Facebook a žiadna aplikácia sa k nemu nechce pripojiť(zo 4 vyskúšaných ani jedna, ak máte iné skúsenosti stačí napísať).</del> Klienta má aj na dnes obľúbené múdre telefóny(Pamätáte dobu keď ľudia boli múdry a telefóny hlúpe? To boli časy…). Dokonca aj klient do prehliadača, čo sa napríklad v škole celkom hodí.

**Update 19.2.2012:** Facebook chat už Trillian zvláda taktiež v pohode, takže už nemusíte ďalej mať v prehliadači nonstop otvorenú záložku s Facebookom.

Keď som používal QIP hlavný problém bol pri posielaní súborov, šlo to len medzi QIPami navzájom a aj to len keď ste mali rovnakú verziu. Trillian nemá problém s posielaním a prijímaním z takmer žiadneho messengeru. Z testov nešlo len posielanie PHP súboru na Mirandu. Každý vie, že Skype je program hlavne na volanie. A preto by bol celkom problém byť pripojený na Skype a nemôcť volať. Našťastie ani s týmto problém nie je. Bohužiaľ ak chcete niekomu urobiť striptíz cez Skype pomocou webkamery Trillian vám nepomôže. Videohovor pre Skype podporovaný nie je, ale ak má aj váš divák Trillian, problém by mal byť preč.

Čo sa vzhľadu týka, je dosť prispôsobiteľný. Zobrazenie kontaktov sa dá upravovať rôznymi spôsobmi. Za tých pár rokov života online som si vybudoval celkom pekný zvyk, používať smajlíka 😀 ako bodku. Takže to bola takmer prvá vec čo som na Trillianu napísal. A popravde, z jeho vzhľadu som sa skoro povracal. Vďaka bohu je Trillian prispôsobivý a tak si môžete stiahnuť vlastný vzhľad na čokoľvek, alebo vytvoriť vlastný. Tvorbu som neskúmal, ale čo sa týka smajlíkov nevypadalo to zložito. Problém je stiahnuté vzhľady a prídavky do Trillianu pridať. Nájsť spôsob mi nejakých tých 10 minút googlenia zabralo, preto pre ďalšie lamy ako ja pridám dole na koniec článku rýchli návod na pridávanie.

A teraz dosť chváli, každá vec musí mať aj nejaké mínusy(každý vie že ja som výnimka čo potvrdzuje pravidlo). Od messengerov nečakám nejaké super veci, väčšinou mi stačí keď vie správu odoslať a upozorniť ma na novú, preto som si ich veľa nevšimol. Najviac mi chýba možnosť nastavenia hlasitosti zvuku samotného klienta. Zvuky ktoré v ňom mám ja sú dosť hlasné a keď vám to pri pozeraní anime začne hučať tak že nerozumiete, čo kto vraví(Na a čo že neviem po japonsky? Niečo rozumiem, chcem ich počuť! :-D). Ďalej ukladanie histórie, som veľký zberateľ histórie a rád si ju čítam o pár rokov neskôr(Skoro som dostal infarkt, keď som raz stratil 3 roky histórie zo Skypu. :-D). Ukladá sa do PC a len s Pro účtom sa vám ukladá do obláčiku(Keď jej máte veľa tak prší!). A to je celkom problém keďže klienta môžete mať na troch mobiloch, 2 PC a v prehliadači naraz.

Ak chcete vedieť môj osobný názor, tak Trillian je zatiaľ najlepší klient ktorý som našiel a určite pri ňom zostanem aspoň do prvej veľkej chyby alebo pokiaľ nájdem niečo lepšie.

A ešte samozrejme screen jednotlivých častí programu.
[![Screen](/assets/img/2011/screen-1024x550.jpg)](/assets/img/2011/screen.jpg)

Pre tých ktorým sa nechce scrollovať hore alebo hľadať stránku, kde sa dá stiahnuť tu je pre vás odkaz. Nech sa páči. [http://www.trillian.im/](http://www.trillian.im/)

Už dlhú dobu som nič nerecenzoval, takže som na niečo určite zabudol. Rád si nechám pripomenúť čo cez komentáre, ja to potom určite pridám. Dúfam, že vám to pomohlo a skúsite si ho. Viem, že som sľuboval článok o Narutovi, ale ak chcem písať aspoň trochu častejšie, musím písať o téme pokiaľ si ju pamätám. 😀

## Ako pridať do Trilliana nový vzhľad?
Najprv určite chcete vedieť, kde sa dá niečo stiahnuť. Ja som sťahoval z [http://developer…/Category:Skinning_Showcase](http://developer.ceruleanstudios.com/index.php/Category:Skinning_Showcase). Keď máte stiahnuté niečo kawaii :3 môžeme začať. Najprv si zo zipu/raru vyberte zložku ktorá v ňom bola, vyberte zložku, nie len súbory v nej. Nezabudnite kam ste si ju dali! Budeme ju ešte potrebovať. Nájdeme si zložku kde je Trillian nainštalovaný. Len tak tipnem  „C:\Program Files (x86)\Trillian“, vaša bude určite na podobnom mieste. Tam otvoríte zložku „stixe“ a v nej zložku „plugins“. Ak máte hotovo čaká vás ten najzložitejší krok. Prekopírujte zložku ktorá bola v zipe/rare(Ja som hovoril nestraťte ju!) a prekopírujete ju do zložky „plugins“. Hotovo! Teraz si už stačí len v nastaveniach vybrať nový vzhľad/zvuk.

A ešte aby som nezabudol, určite musím pridať nejaký anime obrázok pre radosť.

Poď na Trillian! Miku ťa volá!

![Poď na Trillian!](/assets/img/2011/animepaper.netpicture-standard-artists-miki-miyashita-hatsune-miku-210004-mrlostman-preview-bb18637d.jpg)
