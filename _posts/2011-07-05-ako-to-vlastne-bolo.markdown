---
layout: post
title:  "Ako to vlastne bolo?"
date:   2011-07-05 08:08:00 +0200
permalink: /2011/ako-to-vlastne-bolo/
category: "Tvorba webov"
tags: blog, grafika, tvorba webov, webdesign
comments: ako-to-vlastne-bolo
---
Tak tu je sľúbený článok o vzniku tejto stránky. Viem že mi to celkom trvalo, ale bol som zažraný do roboty, anime a prázdnin. Dúfam že mi to odpustíte.

## Predhovor
Každý môj pravidelný čitateľ vie, že už dlho som chcel svoj blog vylepšiť, dať mu lepší vzhľad a poriadny RS. A tak sa aj stalo, nebolo to ľahké, ale zvládol som to tu je môj príbeh.

## Kapitola 1. – Výber redakčného systému
Ak ste dobrý pozorovateľ, alebo človek zdatný tvorby webov, prišli ste na to že nová stránka beží na [WordPresse](http://wordpress.org/). Tento RS som vybral, pretože ho pokladám za najlepší redakčný systém pre obyčajný blog s pár vecami navyše. Ale prečo som to neurobil už na začiatku keď som si tvoril prvú verziu blogu? V skutočnosti som to pri úplne prvej verzii blogu, ktorá nikdy nebola publikovaná urobil, ale problém bol v tom že vtedy som nebol zdatný PHPčkar ani CSSkar a príprava vzhľadu ma traumatizovala na pár rokov. Všetko zmenil až [Satik64](http://satik64.8u.cz/), z návrhu vzhľadu na obrázku, ho behom chvíli dostal do WordPressu a na web([www.vdp-briza.8u.cz](http://www.vdp-briza.8u.cz/)). Použil na to editor Artisteer a tak som si povedal, že by som to cez neho mohol skúsiť aj ja. Lenže pri vytváraní vzhľadu v editoru mi zrazu niečo došlo… bolo to niečo ako: „Ja sa na to môžem \*\*\*\*\*, ten \*\*\*\*\* nevie urobiť čo chcem. Takto tú \*\*\*\*\* tému nikdy neurobím. Ja to celé \*\*\*\*\*\*.“ Ale že nová stránka musí byť vo WordPresse som bol už pevne rozhodnutý, a tak som chytil [NetBeans](https://netbeans.org/). Po troch dňoch bol vzhľad hotový a dokonca aj použiteľný. Ostatné časti webu boli už len otázkou času.

## Kapitola 2. – Návrh vzhľadu
Ak čakáte ďalší príbeh plný radosti a šťastie, tak čakajte ďalej. Či sa dočkáte alebo nie zistíte, ale myslím že skôr nedočkáte. Vzhľad pre túto WordPress stránku som navrhoval asi tak 5 krát. A ani raz sa mi dostatočne nepáčil. Kritéria ktoré musel vzhľad splňovať boli:

- Musí byť zelený, to je myslím jasné
- Musí mať aspoň jeden bočný panel, aby som mohol stránku vylepšiť o poriadne menu a iné veci čo do panelu ešte len plánujem
- V hlavičke musí byť možnosť dať obrázok aký chcem, ktorý budem môcť meniť

Po zadaní kritérií začali návrhy. Prvý – hnusné farby, druhý to isté, tretí – pekné farby ale obrázok vypadá blbo. A takto to šlo dni, týždne a roky, alebo tak nejak. Až som si povedal: „Z teba už designer nebude, čo tak skúsiť robiť s niečím už hotovým?“ A tak sa aj stalo. Začal som robiť design 2.0, opravil som nejaké chyby verzia 1.0, pridal bočný panel, odstránil bannery z hornej časti stránky. Až mi nakoniec zostala nevyplnená jedna položka z kritérií a prázdne miesto vedľa loga. Nezmyselný obrázok alebo rovno pozadie pod celú hlavičku mi tam bolo blbé. A tak som začal premýšľať, až mi došlo že mi na stránkach chýba niečo s anime tématikou. A tak som si povedal že by som si tam mohol dať userbar z [Akihabari](http://akihabara.cz/). A vzhľad bol hotový.

## Kapitola 3. – Výber domény
Táto kapitola bude krátka a stručná. Výber bol veľmi jednoduchý potom ako bola doména www.greenman.sk obsadená. A [greenmanov.net](https://www.greenmanov.net/) znie proste super. Ale ako som na to prišiel? To je jednoduché, vďaka [Druidovy](http://www.druiduvnet.mzf.cz/) a jeho doméne druidov.net, teraz už ju bohužiaľ nevlastní. Týmto by som sa mu chcel za toto vnuknutie veľmi poďakovať a nikdy mu to nezabudnem.

Toto bol príbeh vzniku tejto stránky. Na záver by som sem mohol ešte dať fotku na zrovnanie. Ďakujem za pozornosť.

[![Porovnanie vzhľadu](/assets/img/2011/bratia-1024x454.jpg)](/assets/img/2011/bratia.jpg)
