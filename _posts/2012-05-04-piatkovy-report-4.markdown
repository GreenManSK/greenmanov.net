---
layout: post
title: "Piatkový report #4"
date: 2012-05-04 09:00:00 +0200
permalink: /2012/piatkovy-report-4/
category: "Reporty"
tags: anime, matematika, Minecraft, neschopnosť, php, programovanie
image: /assets/img/2012/924ffbbfde1818532b9df5ae791584c5-e1336163354926-203x300.jpg
imagelink: /assets/img/2012/924ffbbfde1818532b9df5ae791584c5-e1336163354926-203x300.jpg
comments: piatkovy-report-4
---
Preflákal som ďalší mesiac a je tu čas na ďalší piatkový report. Keďže som sa flákal kde sa dalo a aj nedalo, veľa tu toho nebude, ale dúfam, že vám spríjemním váš aktuálny deň, kedy toto čítate. A čo som to teda tento mesiac robil, keď som sa neflákal? Chytil som sa [Nette](http://nette.org/), ale fakt len chytil. Hrať sa s ním poriadne začnem tento víkend. A našiel som si konečne úlohy, ktoré som chcel pôvodne programovať v C#, ale robím ich v PHP. Tak som si povedal, že keď už som v matematickej triede, naprogramujem nejaké tie výpočty. Pár dní ste si mohli na internete vyskúšať môj program na počítanie determinantov. Teraz už nefunguje, pretože pracujem na ďalších funkciách a jednom vylepšení, čo ma napadlo, keď som si ho prezeral. Nápoveda: „It needs more moe!“ Hotovo by  to malo byť čoskoro a potom vám sem o tom napíšem.

A čo anime? Začala jarná sezóna, takže to zobralo kus času na staršie kúsky a k tomu som si zopakoval Soul Eater (Konečne v japončine. Prečo som českou verziou zabil toľko času? 😞), takže som toho veľa nepozrel. Za zmienku stojí len film k Fullmetal Alchemist s názvom [Hagane no Renkinjutsushi: Milos no Sei-Naru Hoshi](http://anidb.net/perl-bin/animedb.pl?show=anime&aid=8090). Tak ako celá séria FMA ma chytil a znova ma pripomenul, aký je svet nespravodlivý a aké je to nenávidieť kreslenú postavičku a chcieť z nej vymlátiť dušu. Ak ste boli týmto unesený aspoň z polovice ako ja, určite si to pozrite.

Viem, že som sľuboval napísať článok o zimnej sezóne, ale mojich myšlienok bolo toľko veľa, že som ich nedokázal spísať. Možno z jarnej niečo bude. 😀 Samozrejme som flákal aj Konatu ale niečo som napísal.
- [Vyberte figúrku k 10. výročiu Good Smile Company](http://www.konata.cz/2012/04/vyberte-figurku-k-10-vyrociu-good-smile-company/)
- [Nielen cosplay okuliare Madoka Magica](https://konata.cz/2012/05/nielen-cosplay-okuliare-madoka-magica/)

A ešte sa vám pochválim obrázkom, ktorý som dostal od [Mystanne](http://mystanne.deviantart.com/). Vyhral som ju za lajk na starom zlom Facebooku. Ide o moju nádhernú postavu z Minecraftu. Tu je:

[![GreenMan64](/assets/img/2012/mc_green_by_mystanne-d4yhvdz-240x300.png)](/assets/img/2012/mc_green_by_mystanne-d4yhvdz.png)

Toľko diamantov som v Minecrafte samozrejme nikdy nemal, ale obrázok je to pekný. Teraz idem plakať, že nie som na [AnimeFeste](http://www.animefest.cz/) a užívať si piatkové anime. Green!
