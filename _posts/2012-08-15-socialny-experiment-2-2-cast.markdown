---
layout: post
title: "Sociálny experiment 2 – 2. časť"
date: 2012-08-15 09:00:00 +0200
permalink: /2012/socialny-experiment-2-2-cast/
category: "Môj svet"
tags: anime, duševný výlev, experiment, Lightning Soft, sociálny experiment, šťastie
image: /assets/img/2012/306457_254389901330565_651045120_n-300x300.jpg
imagelink: /assets/img/2012/306457_254389901330565_651045120_n.jpg
comments: socialny-experiment-2-2-cast
---
V poslednom diely ste čítali… To je vlastne jedno, ak si to nepamätáte tak máte vážny problém s pamäťou a mali by ste si zájsť k doktorovi. Vážne, dával som to sem predvčerom. Ak ste článok nečítali môžete to [napraviť tu]({% post_url 2012-08-13-socialny-experiment-2-1-cast %}). Teraz už nepôjde o prerozprávanie príbehu, ale zhrnutie faktov. (Bude to nuda.) Dopredu upozorňujem, že tento článok hovorí o udalostiach, behom ktorých došlo pravdepodobne k porušení niekoľkých prírodných a fyzikálnych zákonov. Taktiež niekoľko mnou stanovených pravidiel a je možné, že aj legendárneho prekliatia [Lightning Softu](https://www.lightningsoft.org/cs/). A čo sa teda stalo? Ako som povedal na konci poslednej časti, vydali sme sa so Zipom na prechádzku. Pri týchto prechádzkach sa rieši to, čo proste správny chlapi riešia. Prachy, zbrane a ženy alebo inak povedané zombie apokalypsa a anime. Čo presne sme hovorili vám nepoviem, nie som Sheldon aby som si to po vyše mesiaci pamätal, ale došiel som na pár vecí. Prvá bola, že som sa do Ryuu tak trochu „buchol“. To by ma samozrejme prešlo po 5 dielov anime (2 ak by šlo o anime plné školáčok). Prečo to robiť? Well, [Ayano-chan vám to rada povie skrátene](/assets/img/2012/3dpd-2445.jpg). Ďalej, že ona sama spĺňa celkom dosť z môjho vysnívaného dievčaťa, čo je celkom dosť problém, keďže väčšina z neho je zlátanina tých najlepších vlastností anime postáv a jedna z nich je dokonca byť 2D. 😀 Ako som si to všetko zhodnotil, povedal som si, že možno sa taká ešte nájde a pre istotu si pozriem znova celý K-On! aby ma to prešlo na 100%. Doma som si samozrejme zdriemol, keďže som vstal o 6 hodín skorej a zobudil sa niekedy o šiestej večer (Malý šlofík a čo?).

Keď som sa dokopal k PC a do reálneho sveta (Vy to voláte internet.) zistil som, že Ryuu už je doma a tak sa začal ďalší zaujímavý rozhovor. Trval celkom dosť dlho a behom neho som zistil, že aj ja som sa jej zapáčil a povedal som jej ± to, čo vám v odseku predtým. Nie som si úplne istý, ako naša komunikácia najbližších pár dní prebiehala (A to som si ju celú čítal v histórii!), takže vám nemôžem dať návod na to ako baliť baby, ale skončilo to tak, že som sa dostal do niečoho, čo by sa dalo nazvať vzťah. Aj napriek tomu, že sme od seba podľa Google Maps 650km. Možno sa vám to nezdá, ako veľmi reálne alebo dobré, ale poviem vám to takto. Videl som už toľko anime, že nielenže verím v hovädiny, ako láska na prvý pohľad, to že sú si dvaja ľudia proste súdený a tak, ale aj v to, že toto môže vydržať, ak to ja nepokazím a ju neprestanem baviť. (Prímam stávky, bohužiaľ som chudobný takže nie o peniaze a materiálne veci. 😀) A ako povedal Rajesha Koothrappaliho z TBBT: „Je to naj najlepší vzťah, čo som kedy mal!“

Za túto krátku dobu odkedy to začala až po teraz som prišiel na pár vecí. Aj napriek tomu, že dievča je v inom štáte a celkom dosť ďaleko vezme vám dosť voľného času. Začal som sledovať oveľa menej anime a to dokonca aj v dobe, keď je na neho čas, proste nie je až taká chuť. (Hlavne viete, že ak sa do toho zažeriete budete sa z toho musieť nasilu dostať, či chcete, či nie.) Pred spánkom nemyslíte na to, ako by sa to či ono dalo naprogramovať lepšie, čo zajtra urobíte alebo prečo ste pred 4 rokmi povedali „napadlo ma“ namiesto „napadlo mi“. A hlavne, všetko toto, čo je na prvý pohľad jasná nevýhoda vám vlastne takmer nevadí. Viem, že je divné to počuť odo mňa, jedného z hlavných odporcov 3D a propagátora lásky k 2D vo všetkých smeroch. (Spoznať ju o mesiac neskôr tak už mám doma dakimakuru a pravdepodobne by som za ňou k Zipovi ani nešiel. Ja som vždy hovoril, ako malá vec vie znič… zmeniť život.) Vy svoje milované waifu ale neopúšťajte! Toto územie ešte nie je preskúmané a možno sa ešte raz rád vrátim do môjho 2D háremu.

Takže to zhrniem. GreenMan zradil niekoľko svojich životných presvedčení, našiel si vlastnú [3DPD](http://www.urbandictionary.com/define.php?term=3DPD) a začal najzaujímavejší sociálny experiment, aký ho vie napadnúť. Pozorovania a poznatky z neho ešte dúfam zhrniem. A dokonca som v porovnaní s pár minuloročnými článkami dosť zmenil svoju osobnosť, ostatne, ako každý rok na začiatku leta započnem zmenu, ktorá sa prejaví poriadne až po roku. 😀 Ďalší experiment bude fakt zaujímavý, už by mal byť kompletne vybavený. Ďakujem, že ste so mnou zabili váš drahocenný čas, zatiaľ Green!
