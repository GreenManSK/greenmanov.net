---
layout: post
title: "Piatkový report #2"
date: 2012-03-02 09:00:00 +0200
permalink: /2012/piatkovy-report-2/
category: "Reporty"
tags: anime, C#, duševný výlev, hry, ľudská hlúposť, nespavosť, prázdniny, programovanie, škola
image: /assets/img/2012/197fcbd19e21127b7ef7ae9-300x300.jpg
imagelink: /assets/img/2012/197fcbd19e21127b7ef7ae9.jpg
comments: piatkovy-report-2
---
Tak a je tu znova čas na môj piatkový report a ja som sa práve posadil na stoličku. V ruke mám niečo, čo teraz mladý pijú, počúvam hudbu, čo teraz mladý počúvajú a dotancoval som tanec, čo mladý tancujú. Alebo dačo také by som mal povedať ak chcem vypadať, že toto píšem na mieste, kde normálny ľudia v piatok chodia. 😀 Dúfam ste sa nezľakli, že som sa zbláznil a začal robiť to, čo priemerný normálny… osoba v mojom veku robí. Ale aj tak toho veľa nebude.

Ako ste si mohli [nedávno všimnúť]({% post_url 2012-02-25-konachan-com-downloader %}), zasa som sa ponoril do vôd C# a niečo skúsil. Dnes tomu nebolo inak a myslím, že si aspoň z piatkov urobím deň C#. Aj keď som si nedávno uvedomil, že na to celé idem zle.  Väčšinu toho, čo robím zle si uvedomím, keď vidím iných robiť niečo podobné. Nedávno mi tak napríklad došlo, aké divné je tráviť hodiny prezeraním si anime obrázkov a sťahovať si všetky krásne tak aby mi ani jeden neunikol (Presne na to som vytvoril svoj posledný program v C# :-D). Ale taktiež mi došlo ako chybne idem na celé C#. Uvedomil som si to vďaka mojim „milovaným“ spolužiakom a ich vzťahu k informatike. Obecne je známe, že dnes chce byť programátor alebo niečo na ten spôsob skoro každý druhý a väčšina z nich si myslí, že to pôjde nejako takto: Budem sa na škole učiť pár mesiacov programovanie (Ak majú aspoň trochu prehlad tak to určite musí byť nejaký známy jazyk ako C++, C# alebo Java. Ostatné nemôže byť predsa dobré.) A tak sa na každej našej informatike len hrajú hry, veď načo sa učiť, keď sa programovať naučíme potom za mesiac a teraz sa nám nechce zabíjať čas s Wordom a tak (To sa nechce ani mne, ale viem, že aspoň dačo musíme aby sme mohli ísť ďalej). A ja ako rodený hráč, čo hrá už len Minecraft a raz začas, keď niečo padne pod prsty na klávesnici, sa väčšinu hodín rozprávam s učiteľkou o tom, ako na to všetci idú zle a nejde až tak o jazyk, ako myšlienku a postupy. A pri tom mi došlo, že si darmo budem zháňať najlepšiu knihu pre začiatok, keď ma to nebaví a nemusím pri tom nič riešiť sám. A tak som tú knihu vyhodil do koša (Len .pdf a našťastie v PC a nie Kindli) a začal robiť to, čo chcem ja. Plánujem si nájsť nejakú peknú kopu úloh, ktoré treba naprogramovať aby som rozvíjal svoje myslenie a príkazy si kľudne vygooglim, keď ich nebudem vedieť. Ak nejaké dobré úlohy poznáte (Hodili by sa najprv jednoduchšie aby som nemusel 100 hodín len googliť či taká vec v C# je.) bol by som rád za odkaz alebo niečo, kde ich zohnať.

A ako na tom bolo tento mesiac anime? Väčšinou som pozeral práve vychádzajúce anime, takže z už vydaných som videl len jedno.

| Názov | Hodnotenie |
| --- | ----------- |
| Mahou Shoujo Madoka Magica | 10/10 |

A čo by som vám o ňom povedal? Predtým ako som ho videl som sa na veľa miestach dočítal, že má dobrý príbeh, je to dojemné atď… Ale predsa len, anime o Magických dievčatách? Pôvodne som si myslel, že to bude blbosť pre malé dievčatká… ako veľmi som sa mýlil. Príbeh je zaujímavý, nenudí a dosť ťažko sa predpovedá. Zo začiatku v tom budete mať trochu bordel a nebude tam toho dosť chápať, ale od polovice vám bude smutno za tým, že ste to nechápali a teraz už všetko chápete. Po sile príbehu by som to radil niekde k druhej sérii [Fullmetal Alchemist](http://anidb.net/perl-bin/animedb.pl?show=anime&aid=6107), bohužiaľ tú som videl 2 roky dozadu a už presne neviem povedať, čo bolo lepšie, pretože z FMA si pamätám len to dobré a aj to nie všetko. Aspoň som si z toho vyvodil, že čím viac to pripomína niečo pre malé dievčatká tým je to lepšie (Ďalší príklad napr. [K-On!](http://anidb.net/perl-bin/animedb.pl?show=anime&aid=6257)). Po vzhľadovej a hudobnej stránke je to taktiež veľmi krásne a niečo, kde sú všetky zložky takto dobré nenájdem často. Hudba má proste ten epický zvuk (Nal by som raz určiť svoju presnú definíciu slova epický.) a taká hudba je proste tá najlepšia. Aj keď za posledné dva mesiace som toho našiel viac, ako za celú dobu, čo to anime pozerám. Už sa nemôžem dočkať čoho ďalšieho sa chytím. A čo tie práve vychádzajúce anime? Tie vám tu osamote zhrnie v nedeľu/pondelok a poviem vám, čo sa mi páčilo. Ak ste ešte nič nevideli a rozmýšľate, čo z toho by ste mohli zbehnúť mohlo by vám to pomôcť.

A čo [Konata](http://konata.cz/)? Okrem toho, že sa presunula na novú doménu konata.cz a zmenila si vzhľad (Ktorý je mimochodom veľmi pekný, aj keď Konate v logu práve chýba niečo, čo ju robí Konatov, ale to sa hádam zmení s príchodom teplejšieho obdobia.) priznám, že som to tento mesiac flákal. Dal som si ako ciel najmenej jedne článok týždenne. A čo som ja za tieto štyri týždne napísal? Len úbohé dva články. Našťastie idú prázdniny a ja sa nejako dokopem aspoň na jeden za dva dni. A ako? Keď bude treba tak preformátujem HDD s anime, aj tak mi dochádza miesto. Tu si môžete články prečítať:
- [Zaujímavý budík Madoka Magica](https://konata.cz/2012/02/zaujimavy-budik-madoka-magica/)
- [Fanúšikovia K-On! prichádzajú do Londýna](https://konata.cz/2012/02/fanusikovia-k-on-prichadzaju-do-londyna/)

A čo ja ako človek rodu Homo Novus? Ako ste [mohli na Twitteri vidieť](https://twitter.com/GreenManSK/status/171606487691558914), zmenil som svoj mód zo vzhľad Ježiš na niečo podobné normálu. Naučil som sa ひらがな (Hiragana) a aj väčší kus カタカナ (Katakana) aj keď čítanie musím ešte trénovať. Zatiaľ mi ide ako mojej 5 ročnej sestre. A nakoniec moja najzaujímavejšia myšlienka, spísať vlastnú náboženskú knihu. Keď by som si spísal pravidlá, čo kedy ako robiť mohol by som vypnúť čas mozgu na spracovávanie týchto vecí a v kľude mohol viac spávať. Aj keď sú toto všetko do jedného blbosti, musel som to sem dať pretože preto. Prajem pekný piatok a Green.
