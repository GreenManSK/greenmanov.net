---
layout: post
title: "10000BIN 16DEC 10HEX"
date: 2011-07-23 08:08:00 +0200
permalink: /2011/10000bin-16dec-10hex/
category: "Môj svet"
tags: duševný výlev, ľudská hlúposť, neschopnosť
image: /assets/img/2011/Thank_you_for_the_2M_Pageviews_by_Mikeinel.jpg
imagelink: /assets/img/2011/Thank_you_for_the_2M_Pageviews_by_Mikeinel.jpg
---
Možno ste nadpis pochopili, možno nie, o to až tak nejde. Keďže mám rád matematiku a rôzne číselné sústavy vybral som tento nadpis, taktiež je to preto lebo v dvoch z troch použitých sústavách, je to guľaté číslo. Dnes som mal narodeniny, v poradí šestnáste. Áno je to tak, ten magor ktorému to tu patrí má už šestnásť a je to stále rovnaký magor, ak nie väčší.

Ja narodeniny veľmi rád nemám, každé narodeniny som o rok starší, o rok bližšie dospelosti a problémom spojenými s ňou. Keď vidím ľudí čo si hovoria kedy už bude mať konečne 18, kedy už budem mať konečne toľko a toľko, nechápem prečo chcú byť tak rýchlo starší, keď môžu mať teraz pokoj od toľkých vecí. Možno priveľa premýšľam, možno som len proste blbý a neviem čo je dobré, ale aj tak. Ako každý rok som dostal darčeky, nejaké oblečenie a peniaze. Ja veľmi tieto veci nemusím a zdajú sa mi ako zbytočné. Dokonca by som si bez toho život dokázal predstaviť. Nemyslím narodenie, to až tak zbytočné nie je, ale aj bez môjho narodenia by som si svet vedel predstaviť. Rodine čo to chce oslavovať a tak podobne to za zlé nemám, chápem ich, ale mne by to aj bez toho bolo ukradnuté.

Ale aj keď sa na toto všetko sťažujem a tak podobne aj ja som si dal darček. Čiastočne za to že som vydržal dožiť do dnes a čiastočne lebo sa to patrí. Zohnal som si Suzumiyu Haruhi v 1080p a pekne som si dnes pozrel 9 dielov. Potom som musel ísť von na oslavu a popravde už som mal aj tak trošku preplnenú hlavu z tých všetkých teórií na začiatku o tom čo je a čo nie je. Vymyslel som si ešte jeden darček, ktorý by z určitého hľadiska mohol byť zaujímavý aj pre vás, čitateľov, ale ten budem mať až za pár týždňov.

Tento rok bol pre mňa jeden z najviac zlomových. Koniec základky, veľa som toho zistil a tak podobne. Došlo mi že zameriavať sa na jeden jazyk, v mojom prípade PHP, nie je dosť a človek by toho mal vedieť viac. Jasné viem dobre HTML a CSS ale to nevydá ani za 1/64 nejakého normálneho jazyka a k tomu to nie sú programovacie jazyky. Taktiež mi došlo, po rokoch čo som si osebe myslel že som výnimočný, aký som stále podradný a stále nie som v ničom aspoň nadpriemerný alebo podľa mňa dostačujúci.

Tak to bol ďalší duševný výlev ako to nazývam, v najbližšej dobe sa to pokúsim trochu zmeniť. Dokopy by som mal zvládnuť najmenej 2 články a ak sa mi bude chcieť mám témy na 4 až 5. Obrázok pri článku je dnes výnimočný, pretože nie je vybraný z anime ktoré pozerám. Nakreslil ho istý Mike Inel a odkaz na pôvodné dielo je [tu](https://www.deviantart.com/mikeinel/gallery/2527364?offset=0#/d2g4wk0). Na tohoto chlapíka som narazil pred pár mesiacmi a celkom sa mi páči ako jeho výtvarná tvorba tak aj herná. Je dokonca jednou z tém na článok. Dúfam že som vás týmto článkom nenudil a nezhnusil. Uvidím ako sa tento článok vyplatí z hľadiska webu, ak to bude zaujímavé napíšem o tom v čom a možno aj prečo. A už sa len rozlúčim slovami klasika, Green.
