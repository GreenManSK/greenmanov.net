---
layout: post
title:  "Nakupovanie v Číne"
date:   2011-04-30 08:08:00 +0200
permalink: /2011/nakupovanie-v-cine/
category: "Nakupovanie v zahraničí"
tags: nakupovanie v Číne, ušetri za každú cenu
---
Už dlho som nič nenapísal a po dvoch týždňoch čo som si našiel tému o čom napísať, som sa k tomu dokopal. Možno ma trochu odradila nulová odozva, možno to že kvôli stále nefunkčnému toplistu aj nevedomosť o návštevnosti. Ale teraz je to jedno. Dnes by som vám rád povedal a možno vás aj inšpiroval k nakupovaniu v Číne.

Každý z vás už aspoň raz nakupoval v číňaku, možno bol niekto z vás v Číne a kúpil si tam suvenír, ale čo tak nakúpiť priamo v Číne z pohodlia domova. Výrobky z tade máte všade veď nápis “Made in China“ je už skoro aj na chlebe. Ale tieto výrobky sú často kúpené už v obchode ktorý to tam dal vyrobiť a nie priamo z tade. Poviete si ale veď doprava z Číny musí byť strašne drahá, na to ja nemám. Ale existuje niečo, čo sa volá “free shipping “ voľne preložené ako “ za dopravu mi platí Čínsky obchod nie ja“.

A akože som ja taký múdry na túto tému? Aj ja som si jedného krásneho alebo škaredého dňa, už si presne nepamätám, takýto nákup skúsil. Bolo to v obchode [DealExtreme](https://www.dx.com/). A čo som to kupoval? Niekto z vás možno vie že na Vianoce som dostal iPhone(čítaj iPón), ktorý nebol z 1. ruky. Možno ani z 2. podľa stavu niektorého príslušenstva a mobilu a o to tu ide. Aby som bol schopný pripojiť mobil k PC musel som mať kábel v presnej polohe, vzduch v miestnosti sa nesmel hýbať a samozrejme musela byť naplnená dobrou karmou. A keďže zabávať sa s tým 4 hodiny pri nabíjaní alebo spojení s PC ma nebavilo rozhodol som si zohnať nový. Keďže som kábel v Slovenských e-shopoch(obchod ktorý má budovu postavenú v internete) najmenej za 5€ a ja som človek čo račej pôjde pešo domou zo školy aby neplatil za autobus 2krát za deň, tak som sa na to vykašlal. A potom som raz na [www.diskuzniforum.cz](http://www.diskuzniforum.cz/) (jackm, účet za reklamu pošlem potom) našiel téma o nakupovaní v Číne tak som si povedal pozriem sa tam. A hľa, kábel na iPhone za 1,60$, no nekúp. A keďže mám aj jeden problém so sluchátkami, vydržia mi najviac 3 mesiace, povedal som si že si kúpim aj tie. Ja dám v priemere za sluchátka 5€ a tu boli najlacnejšie za 2,74$ tak som si povedal že ich zoberiem. A čo na tom bol najlepšie? Zaplatil som to peniazmi z paypalu ktoré som mal za klikačky a nemal ich vtedy na čo použiť.

Po dvadsiatich dvoch dňoch som v schránke našiel väčšiu obálku v ktorej boli narvané sluchátka a kábel. Samozrejme som sa potešil a všetko rýchlo vyskúšal. Všetko zázrakom šlo ako má. Ak mi sluchátka vydržia aspoň 2 mesiace tak ich samozrejme budem nakupovať už len v Číne ale to vy už vedieť nepotrebujete. A aké ponaučenie z tohto článku vyplýva? Keď máte veľkú spotrebu slúchatiek nakupujte v Číne.

Ak ste sa dostali až sem ďakujem za prečítanie článku a ak máte s nakupovaním v Číne skúsenosti aj vy podeľte sa o ne v komentároch.
