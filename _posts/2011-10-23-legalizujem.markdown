---
layout: post
title: "Legalizujem"
date: 2011-10-23 08:08:00 +0200
permalink: /2011/legalizujem/
category: "Hry"
tags:  hry, legalizovanie, steam, ušetri za každú cenu
image: /assets/img/2011/Anime-girl-playing-psp.jpg
imagelink: /assets/img/2011/Anime-girl-playing-psp.jpg
---
Už som vám sem nenapísal riadne dlho, mal by som túto chybu napraviť. Z časti sa mi nechcelo a z časti som nevedel o čom. Nejako ma zasa opustil kreatívny duch a nálada niečo spraviť. Ale nebojte, o nič ste neprišli. Posledný mesiac som aj tak preflákal. A o tom bude dnešný článok. Presnejšie o zabíjaní času pri hrách.

Už tak pred rokom ma napadlo koľko hier som už zwarezil. Nebolo ich málo, ale zasa ani veľa. Väčšina hier ma prestane baviť po jednom až dvoch dňoch, takže ich okamžite vymažem a s warezu nič nie je. Ale aj tých pár čo ma bavilo som mal z warezu. Všetko sa začalo postupne meniť, keď som narazil na [The Humble Bundle](http://www.humblebundle.com/). Niektorý z vás túto stránku možno poznajú, pravdepodobne väčšina. Z času na čas sa na tejto stránke dá zakúpiť balík indie hier za najlepšiu cenu na trhu. Presnejšie cenu akú chcete vy. Chcete dať 500$? V pohode. 1$? Tiež nevadí. Berú všetko okrem 0. V dobe prvej akcie som mal na PaypPale pár dolárov ktoré mi boli na nič, mal som ich z klikačiek a kúpiť sa za ne nič nedalo. Ale pri tejto akcii som ich mohol využiť a rád som si hry kúpil(nedal som veľa mal som 2$ a jeden som si chcel nechať na budúcej akcie :-D). A takto som sa zúčastnil zatiaľ všetkých až na poslednú akciu.

Ďalší veľký krok nastal keď som začal pracovať a potreboval som účet na výplaty. Veď keď už mám účet prečo si z neho nejaké peniaze nedať aj na PayPal? A stalo sa. Mohol som si cez PayPal kúpiť veci ktoré som predtým nemohol. Prvý bol samozrejme Minecraft, ktorým som bol už 2 mesiace posadnutý a chcel som ho podporiť.

Ďalší a zatiaľ posledný zlom nastal keď som objavil zľavy na Steame. Zistil som, že sa dajú v správnu dobu kúpiť super hry za minimálnu cenu. Takto som si napríklad kúpil Terrariu, Portal 1 a 2 a nakoniec včera set všetkých GTAčok. A toto ma potešilo najviac. Ja hry veľmi rád nemám, ale ak mám vybrať hru kde som zabil najviac času je to práve séria GTA. A takto som zlegalizoval riadny kus môjho života. Zároveň sú to jedny z posledných hier čo mám rád a nemám ich legálne, zostávajú +-4. (Silno dúfam na vianočnú akciu všetkých Assasinov za 10€ :-D) Veď teraz už hrávam len osu! a Minecraf, nové hry nepribúdajú len sa opakujú staré.

Samozrejme sa nájde pár programov kde ten warez mám tiež, ale toho sa raz zbavím. Čoskoro plánujem ďalší článok. Teraz som už 2 týždne na chorej a plánuje sa tretí, takže som dosť času strávil aj pri anime, +-80 dielov, takže ďalší článok bude mať určité spojenie s ním. Dúfam že som vás nenudil a uvidím vás tu aj nabudúce, green. (Áno, je to tak. Vždy keď túto stránku navštívite, ja vás vidím.)

Edit: Takmer som zabudol, rozhodol som sa stať najlepším slovenským hráčom osu! behom roka, teraz mám pred sebou ešte 11 ľudí, ktorý už dúfam nehrajú. 😀
