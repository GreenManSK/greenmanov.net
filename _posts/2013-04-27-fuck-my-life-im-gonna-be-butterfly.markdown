---
layout: post
title: "Fuck my life, I’m gonna be butterfly"
date: 2013-04-27 09:00:00 +0200
permalink: /2012/fuck-my-life-im-gonna-be-butterfly/
category: "Môj svet"
tags: anime, blog, duševný výlev, experiment, ľudská hlúposť, matematika, neschopnosť, samovražda, sociálny experiment, šťastie
image: /assets/img/2013/Konachan.com-108177-crying-gray_eyes-green_hair-gumi-short_hair-tears-vocaloid-e1367014474811-300x300.jpg
imagelink: /assets/img/2013/Konachan.com-108177-crying-gray_eyes-green_hair-gumi-short_hair-tears-vocaloid.jpg
comments: fuck-my-life-im-gonna-be-butterfly
---
Nenapísal som sem už fakt DLHÓ a tak som si dnes povedal, že by som to mal napraviť. Aj predtým ako som posledne napísal som písal málo a stalo sa toho fakt veľa. Tí, čo ma sledujú na Twittery aký taký prehľad mali, ale ani tam som toho k tomu veľa nedával. Môj krásny sociálny experiment skončil proti mojej vôli a mňa to zničilo. Mám tu o tom dokonca spísaný článok, ale nemám ani len na to, aby som si ho prečítal, opravil chyby a vydal. Tak ako to bolo úžasné tak ma to zničilo ani [Clannad](http://anidb.net/perl-bin/animedb.pl?show=anime&aid=5101), [Angel Beats!](http://anidb.net/perl-bin/animedb.pl?show=anime&aid=6564) a [Mahou Shoujou Madoka Magika](http://anidb.net/perl-bin/animedb.pl?show=anime&aid=8069) som dokopy neoplakal (Najhoršie je, že sa mi to mieša s tečením sĺz z alergie, takže dakedy ani neviem čím z tých 2 vecí to je.) tak, ako toto a posledný mesiac som tak psychicky labilný, že si ani nie som istý, či to niekedy ešte rozchodím. Ale povedal som si, že dnes vám proste napíšem a zhrniem si tu pár vecí, aby som sa proste len tak uvoľnil. Predsa len, pred tým, ako som zistil, aký úžasný môže byť offline a čo sa tam dá nájsť, som tento blog využíval ako miesto na odreagovanie a upokojenie myšlienok.

No a čo sa to teda všetko stalo? No hlavne som prišiel o moju milovanú Ryuu z [2. sociálneho experimentu]({% post_url 2012-08-13-socialny-experiment-2-1-cast %}). Ja som to tak nechcel, ale keď to tak chcela ona mám smolu. Pre vás, ktorý by ste sa tešili na to, že vám to spíšem ako ďalší experiment tak vás musím sklamať, ale nepôjde to. Spamätať sa z toho neviem a písať o tom je na mňa príliš. Kto by to vydal keby som sa v polovici podrezal, že? Ale aj napriek tomu vám to zhrniem nejak takto v rýchlosti. Boli sme spolu 9 mesiacov. Keďže žije 650km ďaleko (12 hodín autobusom) boli sme spolu v realite len 2 týždne. Ale aj tak som za tie 2 týždne spoznal úžasné veci a dal by som všetko za to aby som si ich mohol prežiť znova. A nie len tie, celých tých 9 mesiacov som prežíval niečo tak úžasné, že som bol prakticky takmer nonstop šťastný, pokiaľ sme nemali nejaký problém. A aj napriek tomu, že teraz je to to najväčšie utrpenie, čo som kedy zažil neľutujem to. A tak vám radím, nech je vaša psychická porucha akákoľvek (A že ju mať musíte keď to tu čítate.), skúste si nájsť niekoho. Je jedno akým spôsobom, len by mal byť s vami dobrovoľne… Či už je ďaleko, blízko alebo je to vaša sestra (Len to kryte, toto je už protizákonné.), oplatí sa to skúsiť. Ak sa to aj pokazí, tak nech máte aspoň na čo pri tom por… počítači spomínať.

Ďalej by som vám mohol povedať na čom pracujem. Tento blog už mám dosť rokov a design aj napriek premene, je v svojej podstate stále rovnaký. Aj keď som pridal bočný panel a pár vecí vylepšil. A tak som sa rozhodol, že začnem pracovať na novom designe a s ním si chcem urobiť aj vlastný redakčný systém. Len tak na cvik, vždy sa hodí sa trochu precvičiť. Aj keď to ide vďaka vyššie spomenutým udalostiam veľmi zle a pomaly tak sa snažím a dúfam, že vám ho do leta zvládnem doniesť plne funkčný. Nižšie je pár ukážok ako to staticky vypadá. Bohužiaľ mi tá doména o mesiac vyprší takže sem hodím na pamiatku aj pár screenov. Budem vďačný za všetky opodstatnené pripomienky, autori iných prosím zhorte.

- [Hlavná stránka](/assets/img/2013/screen1.jpg)
- [Článok](/assets/img/2013/screen2.jpg)
- [Portfólio](/assets/img/2013/screen3.jpg)

A čo ešte robím vo voľnom čase keď sa neľutujem? Nebojte, ľutujem sa 24/7, ale zvládam iné veci. Aj keď je mi v poslednej dobe z anime celkovo viac zle, ako by mi pomáhalo tak ho stále pozerám a snažím sa aspoň trochu zmenšovať svoju zbierku, čo mám pozrieť. Taktiež ma nedávno chytil úžasný seriál [Adventure Time](http://en.wikipedia.org/wiki/Adventure_Time), ktorý je proste úžasný, hlavne prvé série. A keďže mám problém pozerať anime (Nechápem to, najprv si nájdem babu, čo malo byť nemožné. Teraz mám problém pozerať anime, čo je ďalší zázrak…) tak vo voľnom čase veľa počítam. Je jedno čo, je jedno či dobre, hlavne že počítam. Keď príklad vyjde dá mi to dobrý pocit, keď nie tak sa mám aspoň čím trápiť. A k tomu som sa asi zasa vrátim k [750words](http://750words.com/), ešte tam nepíšem dlho, ale dúfam, že mi to vydrží. Spisujem si tam myšlienky takže, by to mohlo byť raz po určitej cenzúre zaujímavé čítanie sem. Časom sa uvidí, či to uvidíte…

Tak ďakujem, že ste sem zasa raz prišli. Gratulujem ľuďom, ktorý si stavili na to, že ma Ryuu nechá a ospravedlňujem sa Ayano-chan, za to, [že som jej neveril](/assets/img/2012/3dpd-2445.jpg). Nakoniec si mala pravdu, aj keď verím, že to pravda celú dobu nemala a ja by som najradšej urobil všetko pre to aby sa mýlila zasa! Green, dúfam ešte napíšem. Ešte vám sem pridám pesničku, pri ktorej ma napadol názov článku.

{% include youtubePlayer.html id="r97Z1Gx2KM4" %}
