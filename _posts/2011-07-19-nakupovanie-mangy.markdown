---
layout: post
title: "Nakupovanie mangy"
date: 2011-07-19 08:08:00 +0200
permalink: /2011/nakupovanie-mangy/
category: "Nakupovanie v zahraničí"
tags: anime, knihy, manga, ušetri za každú cenu
image: /assets/img/2011/moe-87403-izumi_konata-lucky_star-nishiya_futoshi-tamura_hiyori.jpg
imagelink: /assets/img/2011/moe-87403-izumi_konata-lucky_star-nishiya_futoshi-tamura_hiyori.jpg
comments: nakupovanie-mangy
---
Tak som sa konečne dokopal napísať ďalší článok o nakupovaní v zahraničí. Už sú to skoro 2 mesiace čo som tento nákup uskutočnil a tovar prišiel, takže sa mi napísať to fakt nechcelo ako vidíte. Takže sa usaďte do svojho obľúbeného kresla, zapnite si obľúbenú operu a prečítajte si o tom ako nakupovať mangu a iné knihy. Najprv vám poviem základné fakty čo, ako, kde a za koľko a potom sa rozpíšem o mojom srdcervúcom príbehu, ako som sa k tomu dostal ja a tak ďalej.

Povedzme že ste sa práve rozhodli, že za svoje ťažko zarobené/nakradnuté peniaze chcete nejakú mangu. Lenže v našich Slovenských a Českých podmienkach sa ich nedá zohnať zasa až tak veľa po Česky a po Slovensky asi rovno žiadna. Samozrejme sú tu online preložené mangy, ale každý človek(Dobre, skoro každý. Ty nie.) chce mať niečo čo má rád aj hmotne. Niekto si ju vytlačí, niekto si povie že ju má hmotne na HDD a potom je tu taká skupinka ľudí čo si onú mangu kúpi. A keď som sa dostal do tohto bodu ja našiel som obchod [Book Depository](http://www.bookdepository.com/).

Samozrejme môžete povedať, že niektorá manga sa dá kúpiť po anglicky aj u nás. Je to pravda napríklad v takom Brlohu(ako je na tom Česko neviem). Lenže čo sa týka Brlohu, tak by ma manga ktorú som si objednal ja, vyšla v Brlohu na dvojnásobok a to nerátam poštovné, keďže v kamennom obchode u nás ju nemali.

V tomto obchode je samozrejme dovoz zdarma, čo bol jeden z hlavných dôvodov prečo som si vybral jeho. V obchode samozrejme nie je len manga, nájdete tu plno kníh, samozrejme po anglicky, takže  ak sa chcete zlepšiť v angličtine čítaním kníh je toto dobrá voľba. Ani čas za koľko manga/knihy dorazia nie je až tak hrozný. Nepamätám si to už presne a dátum poznačený tiež nikde nemám, ale netrvalo to ani 2 týždne. Ja som samozrejme platil cez PayPal ale na ich stránkach nájdete plno ďalších možností platby. Ešte by som vám dal takú daru, nepoužívajte radšej diakritiku pri vyplňovaní údajov. Majú to voľáko pomiešané a v databáze asi zle ukladajú UTF-8 dáta a vznikne vám potom trošku divné meno.

A teraz môj príbeh. Už to bola nejaká doba odvtedy, čo som sa naštval že neviem po anglicky tak ako by som mal vedieť a rozhodol sa nájsť riešenie ako sa zlepšiť. Preto som rozmýšľal ako na to. Potom som začal robiť a dostal prvú výplatu a povedal som si že si za ňu chcem kúpiť aspoň nejakú hovädinku ako otaku. A tak som začal rozmýšľať o mange, myšlienky plynuli a ja som sa rozhodol. Potom ale prišla tá zložitejšia časť, akú? Už sa blížilo leto a ja som začal spomínať na to minulé, cez ktoré som začal pozerať anime po japonsky a s ním Love Hinu a Fullmetal Alchemist: Brotherhood. A príbehovo na mňa FMA zapôsobil viac a tak som sa rozhodol kúpiť si mangu Fullmetal Alchemist volume 1. Počkal som si a popravde keď prišla tak som zbadal najkrajšiu knihu akú som kedy videl, leskla sa. 😀

Tak to by bolo tak všetko, dúfam že vám bol tento článok nápomocný. Ďalší článok asi tak skoro nebude keďže blog o ktorom chcem napísať som ešte nedočítal a ostatné témy sú tiež staré ako táto. Na záver pridám pár obrázkov mangy.

[![Obal](/assets/img/2011/IMG_0068_p.JPG)](/assets/img/2011/IMG_0068.JPG)

[![Humankindcannot gain anything without first giving something in return.](/assets/img/2011/IMG_0069_p.JPG)](/assets/img/2011/IMG_0069.JPG)

[![Bonusy](/assets/img/2011/IMG_0070_p.JPG)](/assets/img/2011/IMG_0070.JPG)
