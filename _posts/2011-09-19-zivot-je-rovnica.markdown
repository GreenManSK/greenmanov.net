---
layout: post
title: "Život je rovnica"
date: 2011-09-19 08:08:00 +0200
permalink: /2011/zivot-je-rovnica/
category: "Sloh"
tags: duševný výlev, ľudská hlúposť, matematika, úvaha
image: /assets/img/2011/math.jpg
imagelink: /assets/img/2011/math.jpg
comments: zivot-je-rovnica
---
Dnes by som vám sem namiesto článku dal rád niečo iné. Že ma písať baví je asi jasné, inak by som tento web nemal. Ale nepíšem len sem. Predsa len aj do školy a podobných vecí treba raz začas niečo napísať. To že rád píšem, neznamená že píšem dobre alebo bez chýb. Skôr naopak, ale nechcem aby veci čo napíšem zmizli hneď po tom ako si ich prečíta učiteľka alebo niekto pre koho sloh pôvodne bol. A tak som sa rozhodol že vám sem z času na čas nejaký ten sloh dám. Budte vďačný! Aj keď vďačný by som mal byť skôr ja za to, že to čítate.

Život je rovnica, prečo by to tak malo byť? Hovorí sa, že človek nemôže nič získať bez toho aby niečo obetoval, stratil. Či už svoj čas, nejaký majetok alebo na to vynaložil nejaké úsilie. Ale je to vážne tak? Sú ľudia, čo majú len šťastie, môžu získať bohatstvo, tipnúť správnu odpoveď pri teste a dostať sa na vytúženú školu. Ale takýto ľudia zasa mohli stratiť niečo iné, bez toho aby niečo získali. Či už, ako sa hovorí, že bohatí ľudia často nemajú pravých priateľov, alebo šťastlivec, ktorý sa dostal tipom na školu, kde si s nikým nerozumie a sám sa nestíha učiť. Ale je tu aj plno ľudí čo stratia všetko a pritom nezískajú nič. Veď stačí chvíľa a zrazu môžete prísť o svojho blízkeho alebo rovno o svoj život. A čo získate na oplátku? Nič? Ale je to vážne tak? Nie je to len platba za to, že ste len tak, zadarmo získali svoj život?
