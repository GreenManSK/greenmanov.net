---
layout: post
title: "Facebook vizitky"
date: 2012-01-25 09:00:00 +0200
permalink: /2012/facebook-vizitky/
category: "Nakupovanie v zahraničí"
tags: experiment, Lightning Soft, ušetri za každú cenu
image: /assets/img/2012/vyzitka-300x235.png
imagelink: /assets/img/2012/vyzitka.png
comments: facebook-vizitky
---
Po prečítaní nadpisu si určite hovoríte: „Načo by som mal chcieť vizitky? A ešte k tomu Facebook? Veď trávim 28 hodín denne za PC.“ A všetko je to určite pravda ale existuje pár dôvodov prečo ich chcieť.  Predsa len Facebook je dnes IN a každý musí byť na Facebooku. A keď idete v piatok večer do baru (Alebo niečo také robí tá dnešná mládež nie? Dosaďte si čo chcete) a stretnete krásnu babu. A keď od vás bude chcieť meno, číslo alebo Facebook, čo urobíte? Ako veľký biznismen  jej dáte svoju krásnu vizitku. Alebo ako ja vás presvedčí druhý dôvod. Tieto vizitky nestoja veľa. Zaplatíte rovnako, ako keď si z obchodu odnesiete novú hru, storočné víno alebo nové Porsche. Samozrejme to platí len v prípade ak ste to všetko ukradli, pretože tieto vizitky sú ZADARMO. Väčšina ľudí viac počuť nepotrebuje a preto vám dávam rovno odkaz, kde si ich môžete objednať. Je to limitované takže rýchlo! [Objednajte hneď.](http://us.moo.com/products/facebook-cards.html)

Ak ste zostali mám pre vás dobrú správu, ak ste sa vrátili s už objednanými vizitkami mám pre vás možno zlú správu. Ale to necháme na neskôr. Najprv samozrejme musíte povoliť prístup k svojím údajom na Facebook (Dali ste ho „Aké je moje indiánske meno?“ Teraz už máte fakt jedno komu ho dáte) Taktiež musíte mať zaktivovaní Timeline profil, ako na to vám poradí ujo [Google](http://lmgtfy.com/?q=Facebook+time+line+activate). Najprv začnete s návrhom prednej strany vizitky. Pozor ak máte v profile viac coverov pre Timeline, tak vám automaticky vytvorí vizitky pre všetky. A ak nechcete dopadnúť ako ja s tým, že 1/3 vizitiek je hnusná odstráňte návrhy vizitiek ktoré nechcete. Takže vpredu máme pekný obrázok, zelený avatar, krásne meno, miesto kde pracujete a adresu. Všetko z toho len podľa toho ako máte vyplnený svoj Facebook profil, ale všetko môžete spokojne upraviť. Teraz zadná strana. Hneď sa vám tam zobrazí na takmer celú vizitku pekný citát, ktorý s vami nemá absolútne nič spoločné. A preto si kľudne môžete napísať vlastný. Bohužiaľ to s diakritikou vypadá divne (Nie všetky znaky, môžete mať pri citáte šťastie) a tak je múdre si zadať citát po anglicky, ale nie je to pravidlo.  Pod tým máte ďalej odkaz na svoj Facebook účet, ktorý sa jediný nedá zmeniť, telefón a email. Ak tam chcete mať odkaz na svoj alebo môj web, môžete ho buď zadať namiesto citátu alebo nejakého údaju. A nakoniec môžete objednávať. Poštovné je samozrejme zadarmo tiež.

Fajn vizitky sú na ceste, čo teraz? Teraz môžete čakať. Koľko? Ku mne im to trvalo 7 dní, aj keď podľa sledovania objednávky sa ešte stále tlačia niekde na Jamajke. Prídu vám v peknej malej krabičke, na ktorej je nálepka a malý popis objednávky s jednoducho hrou s písmenkami. Takúto malú blbostičku by ste od Slovákov ťažko dostali. V krabičke bolo mojich asi 50 vizitiek (Fakt sa mi to rátať nechcelo). Materiál je prijemny na dotyk a je to viac umelá hmota ako papier, takže to vypadá oveľa krajšie, ako keď si ich vytlačíte sami doma. A nakoniec vás na dne krabičky čaká malé prekvapenie. Aké prekvapenie to je už je na vás.

A načo budú vizitky mne? No predsa ako záložka do kníh, aj keď už väčšinou čítam na Kindli. Ale predsa len, záložka na ktorej je Haruhi, to mať musím. A nakoniec fotky, kto uhádne tú ktorá mi fakt vadí má ju u mňa, ako darček. A ak je v tom texte chyba, nech vás ani nenapadne povedať mi to!

[![Vizitky](/assets/img/2012/IMG_0050-300x225.jpg)](/assets/img/2012/IMG_0050.jpg)

Som umelec! To som hustý čo?“ Dosť, že už o sebe tvrdím, že som „programátor“ a „grafik“. 😀
