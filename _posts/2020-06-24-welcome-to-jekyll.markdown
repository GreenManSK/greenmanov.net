---
layout: post
title:  "Bezspánkové šialenstvo"
date:   2011-07-15 16:51:00 +0200
permalink: /2011/bezspankove-sialenstvo/
category: "Môj svet"
tags: centrála nespavosť
image: /assets/img/2011/izumi-konata-watching-youtube.thumbnail.jpg
imagelink: /assets/img/2011/izumi-konata-watching-youtube.thumbnail.jpg
comments: bezspankove-sialenstvo
---
Možno to viete, možno nie, ale trpím nespavosťou. Či to vzniklo samo alebo som si to vypestoval sám už nie je podstatné. Môžem ísť spať o ktorejkoľvek hodine aj tak sa budem prevaľovať  dlho do noci. Toto leto sa mi to prevaľovanie preťahuje až do času kedy začína svitať a pri tých svinských vtákoch čo si spievajú a svetla spoza žalúzií sa zaspáva fakt blbo. Preto som sa sa na spánok vykašlal a ak sa mi dlho nedá zaspať tak proste zapnem PC a buď si niečo čítam alebo pozerám a na spánok sa vykašlem. Po takto prebdenej noci môžu nastať dve varianty. Prvá je že ma to zničí a okolo deviatej už len čakám na obed kedy sa narýchlo najem a pár hodín si dospím do večera a potom už som zasa fit. Alebo druhá možnosť, kedy nastáva presne opačná situácia a ja mám zrazu neuveriteľne veľa energie. V takýchto chvíľach väčšinou začnem mať chuť upratovať a robiť blbosti. Nepijem a ani som nepil, ale podľa popisu ktorý o opitosti mám sa tento môj stav dá zrovnať s ľahšou opitosťou. A presne tento stav ma postihol dnes takže mám silné nutkanie vám o ňom napísať.<!--more-->

Okolo 8:00 keď už rodina odišla do práce a podobných miest som si povedal že by som mal niečo robiť. Včera som na Twittery písal o systéme čo ma napadol a že by som ho mohol spraviť, tak som si povedal že si vezmem pero, papier a nakreslím si ako to bude všetko prepojené a ako to bude fungovať. A tu nastal problém, na stole mám celkom dosť veľký bordel a preto som si to nemal veľmi kde kresliť. A tak som si povedal že si upracem stôl a začnem. Lenže ako som tak z neho spratal všetko dolu napadlo ma: "Ten bordel tu bude za 10 minút naspäť, takto to nepôjde. Musím zväčšiť stôl!" Po tom ako ma prešla prvotná myšlienka vyrobiť si ďalší vlastný stôl z dreva, samozrejme len vďaka tomu že z okolo stolu mám skrine s ktorými nemôžem pohnúť, začal som plánovať. Vedľa stola mám skrinku s dverami ktoré sa otvárajú smerom k stolu, takže nápad dať drevenú latu na poličku a pokladať si na ňu veci bol taktiež zamietnutý. Skrinka bola k tomu plná vecí. A tak začal môj niekoľko hodinový boj pri ktorom som zväčšil objem voľného miesta o 50% bez toho aby som vyhodil niečo iné ako nejaké zbytočnosti čo v podstate nezaberali miesto. A samozrejme najlepší nápad bol odtrhnúť zo skrine vedľa stola dvierka a z poličiek si vytvoriť predĺžený stôl. A až na to vytrhnutie sa aj tak stalo. Mám pri sebe vždy šrovbovák takže ich stačilo odmontovať a niekam odložiť. Popri tom som uvolnil ešte kus skriniek nad stolom takže sa celkom divím že tá skrinka kam som všetko nepotrebné odložil sa nakoniec dala zavrieť. Napadlo ma vám sem dať obrázok pred a po ale bohužiaľ ma to napadlo až keď bolo sťahovanie skoro hotové. Pre predstavu, všetko okrem krabíc dole a knižiek hore som mal nahádzané na stole. (za kvalitu fotiek sa ospravedlňujem ale na fotenie mám v blízkom okolí práve len mobil)

[![Stôl](/assets/img/2011/IMG_0066-225x300.jpg)](/assets/img/2011/IMG_0066.jpg)
[![Vylepšenie stola](/assets/img/2011/IMG_0067-225x300.jpg)](/assets/img/2011/IMG_0067.jpg)

Vďaka kolieskovej stoličke je presun aj k tej časti poličiek kam nedočiahnem hneď okamžitý takže mi to ušetrí plno času a pridá samozrejme možnosť robiť bordel na stole v nových rozmeroch. 😃

Približne tak 3 hodiny potom ako som začal s reorganizáciou ma niečo napadlo. Začalo mi byť ľúto toho ako sa chovám k mojim najbližším. Áno sú to tí ktorých myslíte. Počítač, mobil a moje 1,5TB HDD so seriálmi. Došlo mi že aj keď som s nimi už tak dlho nikomu z nich som nedal meno. Chudáci. Pre mobil ma to napadlo hneď je jasné že je to dievča tak ako aj PC a HDD, veď som chlap. A keď je všetok od Jablka také áj, áj, áj... Tak dostala meno iChan aby to znelo pekne. Pre počítač to šlo ťažšie ale keď mi došlo že je pre mňa počítať boh, proste niekto bez koho by som tu nebol, meno bolo hneď na svete a oddnes je to Haruhi(boh ktorý sa mi najviac páči hneď po mne). A nakoniec zostal len chudáčik HDD pre ktorého meno furt nemám. Dúfam že na niečo prídem alebo mi niekto pomôže.

Tak a už som sa zasa vykecal pod vplyvom nedostatku spánku. Čo sa týka obrázku na začiatku, tak obrázky k článkom budú stále častejšie. O tom prečo a plno ďalších veciach čo som si v poslednej dobe všimol a čo by mohlo pomôcť zlepšiť web napíšem v nedeľu taký minireport. Tak zatiaľ green a aj naďalej čítajte môj web, aj keď to sním ide dole vodou, čo sa obsahu týka.
